# Greta Thunberg’i nasıl sömürdüler

*Pazar Sohbeti*

17 November 2019

**Anahtar Kelimeler:** Greta Thunberg, medya sömürüsü

**Kaynak:** https://www.sevannisanyan.com/metin/greta-thunbergi-nasil-somurduler-08195

---

**Greta Thunberg hakkında ne düşünüyorsunuz? Asperger sendromu var. Asperger sendromlu kişiler inanmadıkları şeyleri söylemekte zorlanırlar.**

Kızcağızın bir fırsat geçti eline, medya bunu sonsuza dek sömürüyor, o da bunun zevkini çıkarıyor. Onun yerinde sen olsan veya ben olsam ne yapardık bilmiyorum.

Greta Thunberg söylediği şeylere inanıyor mu? Buna bir diyeceğim yok. İnanıyor herhalde. Yalnız 15 yaşındaki bir kızın bir şeye inanması ya da inanmaması, objektif açıdan ne ifade eder onu bilmiyorum. Sınıfta veya okulda veya ailesinden neler öğrenmişse onları ifade ediyordur, inanmıştır şüphesiz. Belki tek boynuzlu atlar çok sevimlidir, onları sevmeliyiz, onları öldürmemeliyiz fikrini de benimsemiş olabilirdi. Onun mücadelesini verirdi. Greta’nın buna inanması ve bu uğurda canla başla dünyaya bir şeyler anlatmaya çalışması takdir edilecek bir şey. Aferin yani, öyle bir kızım olsaydı keşke benim de. O yaşta çok takdir edilesi bir şey. Ama medya tarafından feci surette sömürüldüğü gerçeğini de inkar edemeyiz.