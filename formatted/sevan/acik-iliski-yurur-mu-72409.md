# Açık ilişki yürür mü

*Pazar Sohbeti*

29 May 2022

**Anahtar Kelimeler:** açık ilişki, kadın doğası

**Kaynak:** https://www.sevannisanyan.com/metin/acik-iliski-yurur-mu-72409

---

**Açık ilişki hakkında ne düşünüyorsunuz?**

İnsanın özellikle gençken her şeyi denemesi lazım. Yalnız gençken değil, daha sonra da lazım olabilir böyle şeyler. Ufuklarını genişletmesi, hayatın kendisine sundukları ve sunabilecekleri konusunda daha geniş bir perspektife sahip olması değerli bir şey.

Ama açık ilişki yürümez. Açık ilişki büyük ölçüde yalan üzerine kurulu bir hadisedir. Açık ilişkinin anlamı şudur: Ben seni gerçekten hayatımı bağlayacak derecede sevmiyorum, çocuk mocuk gibi sorumluluk isteyen şeylere yatkın değilim, ama hoşlanıyorum senden, yalnız da kalmak istemiyorum, yapalım bir şeyler. Erkekler açısından cazip bir fikirdir. Kadınlar genellikle mecburiyetten evet derler böyle bir öneriye. İçten içe diş bilerler ve düşmanlık beslerler, ilk fırsatta kaçarlar.

O yüzden açık ilişki bir deney olarak cazip olabilir. Fakat yürüyeceğini sanmak kendini ve karşındaki kişiyi kandırmaktır. Yürümez çünkü. İnsan tabiatının birtakım değişmezleri vardır. Bunları inkar eden, bunları yok sayan, feci surette yanılır. Çok fena çamura batar.