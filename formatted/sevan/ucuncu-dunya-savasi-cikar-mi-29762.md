# Üçüncü Dünya Savaşı çıkar mı

*Pazar Sohbeti*

05 February 2023

**Anahtar Kelimeler:** Dünya Savaşı-Üçüncü, Ukrayna Savaşı

**Kaynak:** https://www.sevannisanyan.com/metin/ucuncu-dunya-savasi-cikar-mi-29762

---

**ABD ve Almanya’nın Ukrayna’ya tank göndermesiyle yaza doğru ortamın daha da gerileceği söyleniyor. Savaş nereye evrilir? Dünya Savaşı çıkar mı?**

Üçüncü Dünya Savaşı ufukta belirdi gerçi, ama bu yakın gelecekte çıkacağını sanmıyorum. Üçüncü Dünya Savaşı ne zaman çıkar? İki ihtimalde çıkar. Rusya, Ukrayna’da yenilirse, yani silahlı kuvvetlerini Ukrayna’dan çekmeye mecbur bırakılırsa Üçüncü Dünya Savaşı çıkar. Çünkü Rusya’nın ulusal varlığı tehlikeye girer. Tersi, Rusya büyük çaplı bir askeri harekatla Ukrayna’yı fethederse yine Üçüncü Dünya Savaşı çıkma ihtimali vardır. Çünkü NATO’nun ve Avrupa Birliği’nin mevcudiyeti tehlikeye girer.

O yüzden bana öyle geliyor ki yapacakları şudur. Ukrayna’yı kanatacaklar. Ukrayna rejiminin kendiliğinden çökmesini, savaş iradesini kaybetmesini bekleyecekler. Ukrayna’yı ölesiye tokatlıyorlar. Ta ki günün birinde Ukrayna yönetici kadrolarından birileri çıkıp yetti artık bu saçmalık desin, Zelenski’yi Kiev meydanında assın. O zaman dünya savaşı çıkmaz.