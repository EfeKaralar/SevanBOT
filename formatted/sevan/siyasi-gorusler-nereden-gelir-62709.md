# Siyasi görüşler nereden gelir

*Pazar Sohbeti*

17 December 2023

**Anahtar Kelimeler:** siyasi görüşler

**Kaynak:** https://www.sevannisanyan.com/metin/siyasi-gorusler-nereden-gelir-62709

---

**İnsanların siyasi görüşlerini belirleyen en önemli unsur size göre nedir?**

İki şeydir. Bir, aile geleneğidir. Ailenden öğrendiğin siyasi tavırlardır. İki, ergenlik ve ilk gençlik çağlarında ailenle arandaki ilişkinin niteliğidir. Bu ilişkinin niteliği senin ailenden devraldığın siyasi geleneği aynen sürdüreceğini veya tam zıddını tercih edeceğini ya da ondan bazı temalar alıp yeni bir arayış içine gireceğini belirler. Sana hazır bir paket sunuluyor çocuk yaşlarından itibaren. Sonra senin meşrebine, kişiliğine, koşullarına, ailenin niteliğine, sınıfsal yapısına vesaireye göre belli bir yaşa geldiğinde, yani 14-15 yaşından 25 yaşına kadarki süreçte ya babana isyan ediyorsun, ya babanın çizgisi yerine annenin veya amcanın çizgisini tercih ediyorsun, yahut tamam sen de haklısın ama öyle değil, böyledir çizgisine geliyorsun. Bir şekilde ailenle bir hesaplaşma yapıyorsun.

Yüzde doksan dokuz oranında her insanın siyasi eğilimlerini belirleyen iki faktör bunlardır. Ailesinden ne görmüş, ailesine ne tepki vermiş.