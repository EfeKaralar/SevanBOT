# Salaklıkla nasıl başa çıkılır

*Pazar Sohbeti*

27 February 2022

**Anahtar Kelimeler:** salaklık

**Kaynak:** https://www.sevannisanyan.com/metin/salaklikla-nasil-basa-cikilir-73231

---

**Hocam ben salağım, ne yapabilirim?**

İki şeyden birini yapabilirsin.

İlki insanların yüzde doksan dokuzunun seçtiği salaklıkla başa çıkma yoludur. Salaklığını kabul et ve onunla gurur duy. Salaklığını kimliğinin başlıca unsuru haline getir. Mesela çık salak salak konuş. Bir marifet yapıyormuş gibi, ‘Ukrayna bağımsız bir ülke Putin ne hakla bağımsız bir ülkeye saldırır’ de. ‘Hayat eve sığar’ diye mesajlar paylaş. Buna benzer şeyler, mesela Sümerler Türktür çünkü Atam öyle dedi de. Buna benzer salaklıkları bir gurur kaynağı yap. Çok başarılı bir stratejidir. İnsanların büyük çoğunluğu açısından çözüm yolu budur. Akıllı bir insanın yapacağı şey budur.

İkinci yöntem tabi bu salaklıkla başa çıkmaya çalışmaktır. Bu her şeyden önce bir tavır meselesidir. Akıl ve zeka, ya da anti-salaklık dediğimiz şey bir duruştur. Hayata karşı bir konumlanmadır. Akıllıymış gibi davranmaya başladığında farkedersin ki aslında akıllıymışsın.

Bu iki yöntem, iki tane strateji var. Bana sorarsanız birincisi açık farkla en akılcı, en mantıklı, en verimli, en faydalı stratejidir derim. İkincisi salaklık.