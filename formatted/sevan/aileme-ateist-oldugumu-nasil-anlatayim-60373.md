# Aileme ateist olduğumu nasıl anlatayım

*Pazar Sohbeti*

13 November 2022

**Anahtar Kelimeler:** ateizm

**Kaynak:** https://www.sevannisanyan.com/metin/aileme-ateist-oldugumu-nasil-anlatayim-60373

---

**Kişi dindar aileye köprüleri yakmadan Allahsız kitapsız olduğunu nasıl izah edebilir?**

Ailenizin medenilik durumuna göre, ailenizin hoşgörü ve esneklik seviyesine göre değişir. Benim tanımadığım, din konusundaki tavırları çok sert olan, ölümcül olabilecek olan toplum kesimleri var. Onları bilmiyorum, öyle bir aile içinde hiçbir zaman bulunmadım. Benim bildiğim türden ailelerde bu işin yöntemi bellidir. Ailenin kalbini kırmaya hiç gerek yok. Tamam babacığım, tamam dedeciğim, senin dediğin gibi olsun, dert değil, deyip arada ufak ufak iğneleyeceksin. Arada belli edeceksin onlardan olmadığını, fakat bunu yaparken nezaketle, espriyle, sevecenlikle yapacaksın. Taarruzun yoğunluğuyla orantılı olarak bazen sert bazen yumuşak olacaksın. Bunu başardın mı, zaten problem yoktur.

Neden Allahsız kitapsız olduğunu izah etmeye çalışma, çünkü bir sonuç alamazsın. Hı hı de, geç. Seni zorla cuma namazına götürüyorsa, on defanın birinde, peki dedeciğim de, sen de git, dokuz defasında gidemeyeceğim, yok, olmuyor de, olsun bitsin.