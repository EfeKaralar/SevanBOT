# Sahte devletler niye destekçi bulur

*Pazar Sohbeti*

18 April 2021

**Anahtar Kelimeler:** Azerbaycan, sahte devletler

**Kaynak:** https://www.sevannisanyan.com/metin/sahte-devletler-niye-destekci-bulur-31339

---

**Sizce neden Rusya Azerbaycan adlı sahte devlete yüz veriyor? Azerbaycan petrolünün yüzde doksanına British Petroleum sahip. Ruslar buna rağmen bu sahte devleti niye şımartıyor?**

Hangi anlamda sahte bilmiyorum. Sahte olmayan devlet hangisidir onu da bilmiyorum. Azerbaycan sahte de Türkiye sahte değil mi? Pakistan sahte değil mi? Birleşik Arap Emirlikleri sahte değil mi? Hangisi değil?

British Petroleum yüzde doksanına sahip ya da yüzde doksanını çıkarıyor, doğru mu değil mi bilmiyorum, belki doğrudur. Bunun üzerinden ne kadar haraç veriyor Azerbaycan’a? Royalty deniyor buna galiba. Petrolün nihai sahibi sıfatıyla Azerbaycan devletine ve bilhassa Azerbaycan devleti yöneticilerine ne kadar ödüyor? Haraç varsa, musluk varsa o musluğun başına insanlar birikir. Devlet dediğin de bundan başka bir şey değil zaten.

Rusya niye orayı destekliyor? Niye desteklemesin ki? Yani Türkiye’ye mi terk etsin? İran’a mı terk etsin? NATO’ya mı terk etsin? Niye terk etsin?