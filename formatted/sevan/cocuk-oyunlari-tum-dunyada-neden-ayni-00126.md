# Çocuk oyunları tüm dünyada neden aynı

*Pazar Sohbeti*

10 April 2022

**Anahtar Kelimeler:** çocuk oyunları, fabrika ayarları

**Kaynak:** https://www.sevannisanyan.com/metin/cocuk-oyunlari-tum-dunyada-neden-ayni-00126

---

**Çocuk ve sokak oyunları dünya genelinde nasıl yayılabiliyor? Uzun eşek ve yakar top oyunlarının birebir aynı kurallarla Güney Kore’de de oynandığını gördüm. Nasıl oluyor bu?**

Çocuk oyunlarının global dağılımı hakkında bir fikrim yok. Fakat benim bildiğim kedi yavruları da dünyanın her yerinde aşağı yukarı aynı oyunları oynarlar. Kedi yavruları biliyorsunuz çok oyuncudur. Birbirleriyle şakacıktan kavga ederler. Kuyruk yakalamaya çalışırlar. Koşup koşup bir şeyin üstüne zıplarlar. Top kovalarlar. E, insan yavruları da aşağı yukarı aynı şeyleri yapıyor. Top kovalıyor. Birbirleriyle kavga simülasyonları yapıyor. Birbirinin kuyruğunu kovalıyor bir bakıma. Bunların hepsi insanın fabrika ayarlarından kaynaklanan şeyler olmalı. Eğer dediğiniz gibi gerçekten çocuk ve sokak oyunları dünya genelinde ortak ise, ki ben bilmiyorum, bu konuda bir araştırma yapmış değilim.