# Türkiye’de klasik müzik ne durumda

*Pazar Sohbeti*

28 March 2021

**Anahtar Kelimeler:** CSO, klasik müzik

**Kaynak:** https://www.sevannisanyan.com/metin/turkiyede-klasik-muzik-ne-durumda-63977

---

**Türkiye’de çok sesli müzik ve Cumhurbaşkanlığı Senfoni Orkestrası hakkında ne düşünüyorsunuz?**

Sera bitkisidir Türkiye’de çok sesli müzik. Gerçek bir gelenek olmadığı için serpilmesi çok zor. Her kasabada beş tane müzik derneği, her ilde üç tane piyano okulu olması lazım, yaygın olarak buna gönül vermiş her sınıftan, her tabakadan, her kültür grubundan insanlar olması lazım ki bir ülkede o müziğin geleneği olsun. Ülke nüfusunun, binde yarımının izlediği ve yüz binde birinin ancak aktif olarak katılmayı düşündüğü bir müzik kültürünün verimli olmasını bekleyemezsiniz.

Cumhurbaşkanlığı Senfoni Orkestrası iyi bir senfoni orkestrası değil. Çok çabalar harcadılar, bir sürü yabancı şef getirdiler ama sonuçta bir devlet memuru orkestrası. Türkiye’de, kamu sektöründe herhangi bir şeyin ne kadar iyi olması mümkün ki devletin senfoni orkestrası iyi olsun? O yüzden CSO hakkında beni fazla konuşturmayın, daha iyi.