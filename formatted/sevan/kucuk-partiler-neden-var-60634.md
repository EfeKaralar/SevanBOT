# Küçük partiler neden var

*Pazar Sohbeti*

23 September 2023

**Anahtar Kelimeler:** siyasi partiler, TİP

**Kaynak:** https://www.sevannisanyan.com/metin/kucuk-partiler-neden-var-60634

---

**Oyu binde üç beşlerde gezen partiler neden var? Büyümesi beklenmeyen küçük partilerin işlevi ya da amacı nedir?**

Çok basittir, her zaman aynı olmuştur. Şantaj partileridir bunlar. Başka bir partiden oy koparmak için kullanılan aletlerdir. 2023 seçimlerinde Türkiye İşçi Partisi’nin tek amacı neydi? HDP’den %1 koparsa kardır. Maksat, Kürt partisinin umulmadık bir başarı göstererek, parlamentoda güçlü bir şekilde temsil edilmesini önlemek. Bunun için vardı bu parti.

Aynı şey Türkiye’nin çok partili demokrasi tarihi boyunca değişmez kural olarak karşımıza çıkar. 1967’de Güven Partisi neden kuruldu? 1970’te Milli Nizam Partisi, peşinden Ferruh Bozbeyli’nin Demokratik Parti’si neden kuruldu? Türkiye Birlik Partisi vardı bir zamanlar, neden kuruldu? Amaç hep aynıdır. Görünür amacının tam tersidir bu partilerin amacı. Kendilerine ideolojik olarak yakın olan partiden bir miktar oy koparmaktır ki öbür taraf, yani o yakın partinin düşmanı olan taraf kazansın.