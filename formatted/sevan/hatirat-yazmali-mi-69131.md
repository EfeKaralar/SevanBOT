# Hatırat yazmalı mı

*Pazar Sohbeti*

19 February 2023

**Anahtar Kelimeler:** hatırat

**Kaynak:** https://www.sevannisanyan.com/metin/hatirat-yazmali-mi-69131

---

**Hatırat yazmanın incelikleri nelerdir? Yazmak isteyen bir acemiye ne gibi tavsiyeleriniz olur?**

Acemiysen yazma derim. Acemiysen, yani hayatta büyük başarılara imza atmamış ve büyük günahlar işlememişsen, kimin ne umurunda olsun ki? Hatırat yazmak, başarılarını sezdirmeden abartmak ve günahlarını örtmek sanatıdır. Malzeme yoksa ne yazacaksın?

İkincisi, acemiysen, nasıl kitap yazacağını bilmiyorsan yine yazma. İnceleme araştırma yazsan anlarım. Bir hayal mahsulünü yazsan yine anlarım. Ama insanın özgeçmişi gibi anlatması gibi büyük ustalık isteyen, yüzde 99 ihtimalle çöp olacak bir kitabı bence yazmaya kalkma. İnsanın kendisiyle yüzleşmesi, üstelik bunu diğer insanlar için ilginç kılacak bir ürüne dönüştürmesi, anlamsız bir olaylar yığınından ibaret olan insan hayatını anlamlı bir hikayeymiş gibi anlatabilmesi, bunlar büyük ustalık isteyen işler.