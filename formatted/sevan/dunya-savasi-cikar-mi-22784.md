# Dünya savaşı çıkar mı

*Pazar Sohbeti*

28 March 2021

**Anahtar Kelimeler:** Dünya Savaşı-Birinci, Dünya savaşı-Üçüncü

**Kaynak:** https://www.sevannisanyan.com/metin/dunya-savasi-cikar-mi-22784

---

**Küresel bir çatışma ihtimali var mı sizce? Varsa Türkiye bunun neresinde olacaktır?**

Küresel bir çatışma ihtimalinin bir hayli yüksek olduğunu ben şahsen düşünüyorum. Elbette oyuncuların hepsi küresel bir çatışmanın uzak ihtimal olduğu, son dakikada her zaman frene basılabileceği varsayımı üzerinden gidiyor. Küresel bir çatışma kaçınılmazdır diye düşünseler zaten bu riskleri almazlar. Fakat tarihte büyük savaşlar hep kazara çıkmıştır. Uçurumun kenarına kadar gidebilirim, sen gidersen ben de giderim, bir adım daha atarım, sen geri adım atmazsan ben de atmam derken küt diye ikisi birden düşüvermiştir uçurumun içine. Özellikle Birinci Dünya Savaşı bu konuda mükemmel örnektir. Budalalık gösterisidir. Karşılıklı birbirlerinin hamlelerini iyi hesaplayamamaktan doğan, kendini çok akıllı zannederek beş hamle sonrasını hesapladığını düşünen insanların aslında aptal olmalarından doğan bir savaştır. Genellikle öyle çıkar savaşlar.