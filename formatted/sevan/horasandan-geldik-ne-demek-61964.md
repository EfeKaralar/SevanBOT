# Horasan’dan geldik ne demek

*Pazar Sohbeti*

24 May 2020

**Anahtar Kelimeler:** Anadolu'nun Türkleşmesi, Horasan

**Kaynak:** https://www.sevannisanyan.com/metin/horasandan-geldik-ne-demek-61964

---

**Hocam, Horasan’dan geldik söyleminin alt metni nedir?**

Horasan ne demek biliyor musunuz? Farsça Horasan, doğu demek. Kelime anlamı bu, Orient demek, yani Şark Diyarı. Horasan’dan geldik demek biz doğudan geldik demektir. Doğru olabilir ama hangi doğu belli değil. Yüz kilometre ötesi de olabilir, daha ötesi de olabilir. Bir kere bunu aklınızdan çıkarmayın.

İkincisi Anadolu’nun Türkleşmesinde ve İslamlaşmasında baş rolü derviş tarikatleri oynamıştı. Yesevi’nin öğrencileri, Bektaşiler, Bayramiler, Kalenderiler vesaire. Bunların manevi kökü, yani tarikat zincirleri, nesep zincirleri Horasan’a dayanır. Oradan el almışlar, oradan manevi destek almışlar. Bu erenler vasıtasıyla Müslüman olanlar kendi soylarını unutup, geçmişlerini inkar edip, bizim pirimiz Horasan’dan geldi, biz de onun çocuklarıyız deme gereğini duymuşlar. Özellikle Alevilerde çok güçlüdür bu. Fakat yalnız Aleviler değil, diğer birçok sosyal grup, Bektaşiler, Bayramiler, halk İslamına ait olan grupların hemen hepsi, neseplerini, yani ideolojik köklerini Horasan’a dayandırırlar. Etnik olarak alakası yok tabii ki.