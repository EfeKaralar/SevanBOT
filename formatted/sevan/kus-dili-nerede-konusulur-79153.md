# Kuş dili nerede konuşulur

*Pazar Sohbeti*

03 May 2020

**Anahtar Kelimeler:** Doğu Karadeniz, Harşit Vadisi, kuş dili

**Kaynak:** https://www.sevannisanyan.com/metin/kus-dili-nerede-konusulur-79153

---

**Doğu Karadeniz’deki ıslık dilinin tarihsel olgusu üzerine bir analiz var mıdır?**

Bir araştırma literatürü var bildiğim kadarıyla. Gittim ben Kuşköy’e, tanık da oldum, bu konuda makaleler yazmış arkadaşlarla da tanıştım. Adına kuş dili diyorlar. Doğu Karadeniz’de, Harşit Vadisinin birkaç köyünde babadan oğula geçen bir gelenek. Islıkla dağdan dağa son derece kompleks mesajlar verebiliyorlar. Bir de Yunanistan’da Evia adasında aynı buna benzer bir fenomenin mevcut olduğu söyleniyor. Bunu sıra dışı bir özgün hadise olarak görmek zannediyorum en doğrusudur. Uzun boylu tarihi analizlerin bir anlamı yok. Dağdan dağa haberleşmeye ihtiyacı olan bir coğrafyada, cep telefonu da yok iken insanlar ıslıkla simgesel bir dil oluşturmayı başarmışlar. İncelemeye ve üzerinde bir iki tane doktora tezi yazmaya değer bir konudur. Ondan ötesini bilemiyorum.