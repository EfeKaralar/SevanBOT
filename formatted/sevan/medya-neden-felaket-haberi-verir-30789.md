# Medya neden felaket haberi verir

*Pazar Sohbeti*

16 January 2022

**Anahtar Kelimeler:** medya, taklit psikolojisi

**Kaynak:** https://www.sevannisanyan.com/metin/medya-neden-felaket-haberi-verir-30789

---

**Sabahın köründe medya, cinayet haberleri, bıçaklama, tecavüz haberleri, gasp haberleri, kadın cinayeti, hırsızlık vs. ile dolu. İnsanları güne böyle başlatıyorlar. Sizce bu habercilik yaklaşımı sadece rating kaygısına mı dayalı yoksa toplum psikolojisini olumsuz yönde etkileme amaçlı kasıtlı bir toplum mühendisliği görüyor musunuz?**

İkisini de görmüyorum. Rating işin çok yüzeysel bir yönü, hele toplumsal mühendislik olduğunu hiç düşünmüyorum. İnsan davranışlarının en güçlü motoru taklittir. İnsanlar birbirlerini taklit ederler. Diğer yayın organları, medya ne yapıyor, ona bakarım, onlar ne yapıyorsa ben de onların yaptığını yaparım.

Bu Lavoisier kanunu gibi bir doğa kanunu. Enerjinin tasarrufu kanunu. Çünkü dünya muammalarla dolu bir yer ve bunların her birini orijinal olarak kendi aklımla ve kendi vicdanımla tartmaya kalksam kafayı yerim. O yüzden, kestirme yolda, benim kendimi ait hissettiğim, ait olmayı arzu ettiğim çevre ne yapıyorsa ben de onu yaparım.

Bu açıdan bakmak o kadar daha basit bir şekilde açıklıyor ki dünyadaki saçmalıkların %99 buçuğunu.