# Almanya’da yaşanır mı

*Pazar Sohbeti*

14 June 2020

**Anahtar Kelimeler:** Almanya'da yaşam, kural fetişizmi

**Kaynak:** https://www.sevannisanyan.com/metin/almanyada-yasanir-mi-89841

---

**Hocam neden Almanya’da yaşamak istemiyorsunuz?**

Ne işim var Almanya’da? Kurallardan ve düzenden hayatı boyunca nefret etmiş bir adam Almanya’ya ayak uydurabilir mi sizce? Almanya kural fetişizmi üzerine kurulu bir ülke. Tapıyorlar kurallarına. Kurallarının dünyanın en mükemmeli olduğundan eminler. Ve bu kuralları, tüm Almanlar, hemen hemen hepsi, insanlara olan nefretlerinin enstrümanı olarak kullanıyorlar. Kural onların elinde bir silah, diğer insanlara kötülük yapmak için mükemmel bir bahane, bir alibi. Kurallara uymadı, ezin! Bunun üzerine kurulu bir kültür.

Alman kültüründe çok sevdiğim şeyler de var. Mesela Wurst, yani her türlü işlenmiş et ürünleri. Alman kültürünün insanlığa büyük armağanlarından biridir. Mayıs ayında bir kafede oturup kuşkonmaz ve Schinken ve yanında buğday birası içmek de yaşamın büyük zevklerinden biridir. Olsa da yesek. Ama yaşayabilir miyim Almanya’da? Aman aman!