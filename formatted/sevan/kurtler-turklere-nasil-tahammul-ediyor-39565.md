# Kürtler Türklere nasıl tahammül ediyor

*Pazar Sohbeti*

01 January 2023

**Anahtar Kelimeler:** Kürtler

**Kaynak:** https://www.sevannisanyan.com/metin/kurtler-turklere-nasil-tahammul-ediyor-39565

---

**Sevan Beğ, Türkler Kürtlere neden bu kadar tahammül ediyor? Ermenilere bu kadar tahammül etmemişlerdi. Bunda Kürtlerin sünni Müslüman olmasının etkisi var mıdır?**

Soruyu şöyle sormak lazım. Kürtler nasıl ve neden Türklere tahammül ediyorlar? Çünkü asıl mucize olan, asıl açıklanması güç olan odur. Türkler, Kürtlerle başa çıkmak için ellerinden gelen her şeyi denediler. Yüz sene boyunca kestiler, biçtiler, yok ettiler, ezdiler, yasakladılar, sürdüler. Sonuç ne oldu? Kürtler olağanüstü güçlendi, Türkler zayıfladı.

Bunu tekrar ve tekrar söylemek zorunda hissediyorum kendimi. Türkiye’nin Doğu illerinde Kürt unsuru 20. yüzyıl başında bugüne oranla nüfusça çok daha düşük, örgütsüz ve güçsüzdü. Şehir merkezlerinde hemen hemen yoklardı. Siyasi etkileri sıfıra yakındı. Çoğu göçebe olarak dağlarda yaşayan, hayvancılık ve yağmacılıkla geçinen aşiretlerdi. Bugün öyle değildir. Bugün Doğu illerinde neredeyse homojen Kürt nüfus oluşmuştur. Kendilerinden başka kimseyi yaşatmamışlardır. Önemli ölçüde modernize olmuşlar, şehirleşmişlerdir. Bazı konularda Kürtlerin bir kısmı Türklerden daha modern, daha sağlıklı bir gelecek vizyonuna sahip olan bir toplumsal yapı kazandılar. Batı illerinin birçoğunda da toplumsal gücün altyapısını önemli ölçüde ele geçirdiler. Ege kasabalarına gidin bakın isterseniz, bir Torbalı’ya gidin, Aydın’ın ilçelerine bakın isterseniz. Birçok yerde artık Kürtler hakim. Birçok sektöre, birçok alana damgalarını vurdular. Özellikle kavga çıktığında bu yerlerde Kürtlere karşı koyabilecek bir karşı güç yok artık, silahlı kuvvetleri yardıma çağırmadıkça.

O yüzden Türkler Kürtlere nasıl bu kadar tahammül ediyor gibi abes sorularla kendinizi kandırmayın. İşin gerçeği bunun tersidir.