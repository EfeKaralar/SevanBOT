# Batı ülkeleri savaşabilir mi

*Pazar Sohbeti*

28 January 2024

**Anahtar Kelimeler:** savaşçılık-Batı'da

**Kaynak:** https://www.sevannisanyan.com/metin/bati-ulkeleri-savasabilir-mi-83146

---

**Bazı batı ülkelerinin ordularına personel bulamadığı söylentileri bize ne söylüyor? Denizaltında da latte içebilirsiniz diye orduya sokulan subay yıllardır cephede savaşan düşmanlarını yenebilir mi?**

Anladığım kadarıyla, savaş bir tecrübe meselesi. Yani en yavşak insan, en hanım evladı, bir sene cephede bilfiil çatıştıktan sonra aslan gibi bir savaşçı haline gelebilir. Bir kere kuyruğunun sıkışması lazım. Ondan sonra çok hızlı bir şekilde adam olur. O yüzden çok fazla bel bağlamamak lazım bu gibi söylemlere. Evet bugün Batı’da ciddi bir askeri personel krizi var. Savaşabilir nitelikte bir ordusu yok Batılı ülkelerinin. Ne İngiltere, ne Amerika, ne Almanya. Fransa belki bir parça, onların Afrika tecrübesi var biraz. Bu toplumlarda rahatını bozup gerçek bir askeri disiplin içine girebilecek insan bulmak artık çok zor ve bunun sıkıntılarını çekiyor bu ülkeler.

Bundan ne sonuç çıkar? Demek ki yarın öbür gün bir savaş olursa, ilk altı ayda çok dayak yer bu ülkeler. Ama ondan sonra ne olacağını kestiremezsin. Çünkü bireyler kadar toplumlar da, yumurta kapıya dayandığında, ölüm kalım meselesiyle karşı karşıya geldiklerinde çok farklı reflekslerini devreye sokarlar.

Bunları göreceğiz diye tahmin ediyorum yakın gelecekte.