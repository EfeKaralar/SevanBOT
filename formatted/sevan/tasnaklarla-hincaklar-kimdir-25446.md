# Taşnaklarla Hınçaklar kimdir

*Pazar Sohbeti*

06 February 2022

**Anahtar Kelimeler:** Hınçaklar, Taşnaklar

**Kaynak:** https://www.sevannisanyan.com/metin/tasnaklarla-hincaklar-kimdir-25446

---

**Taşınak ve Hınçak cemiyetleri arasındaki temel farklar nedir?**

Hınçak Cemiyeti öncedir, Taşınak Cemiyeti sonradır. Hınçak Cemiyeti bildiğimiz klasik Marksist bir sosyalist harekettir. Marksist ideolojiden hareket eder. Osmanlı Ermenisi talebeler tarafından Cenevre’de kurulmuştur. Taşnak Cemiyeti Tiflis’te kurulmuştur. Marksizmden çok Rus Narodniklerinin etkisi altındadır. Marksist olmayan bir milliyetçi sol görüşe sahiptir. Fakat bence asıl fark bu değildir. Asıl fark zamanlamadır. Hınçaklar 1890’ların başında büyük bir atılım gösterdiler. Zeytun İsyanı’nı örgütlediler. Yahut örgütlediler demeyelim de, ona eklemlendiler. 1895 katliamlarında mahvoldular. Teşkilat çok ağır zayiat verdi. Dolayısıyla ikinci plana düştü ve Taşnaklar 1895’ten sonra Ermeni ulusal hareketinin ana gücü haline geldiler.

Sovyet Ermenistanı’nın kurulmasından sonra Hınçaklar genel olarak Ermenistan Komünist Partisi’ne ve Moskova’ya yakın bir çizgi izlediler. Taşnaklar ise 2. Dünya Savaşı’nda açıkça Alman Nazileri’nden yana tavır aldılar. O zamandan beri de genellikle aşırı sağ bir siyasi çizgi olarak değerlendirilirler.