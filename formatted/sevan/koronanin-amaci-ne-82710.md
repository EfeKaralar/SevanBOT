# Koronanın amacı ne?

*Pazar Sohbeti*

08 November 2020

**Anahtar Kelimeler:** Covid

**Kaynak:** https://www.sevannisanyan.com/metin/koronanin-amaci-ne-82710

---

**Ahmet Altan korona pandemisi sonrasında her şey farklı olacak, değişecek derken siz koronanın çok abartıldığını söylüyorsunuz. İki üstad arasında beynamaz olduk, lütfen bizi tenvir edin.**

Çelişki yok aramızda. Ben koronanın bir bahane olduğunu söylüyorum. Uyduruk bir hastalık uğruna tek kelimeyle absürt bir panik yaratıldı. Ağırca bir grip sonuç olarak bu hastalık. Bu grip salgını bahane edilerek ekonomi çökertildi, hukuk çökertildi, medeniyetin temelleri sarsıldı. Tabii ki koronadan sonra her şey çok farklı olacak. Korona yüzünden değil, korona uğruna yapılanlar yüzünden farklı olacak. Radikal bir şekilde dönüşüyor dünya. 2020’den önce siyaset hakkında, ekonomi hakkında, felsefe hakkında yazılan her şey tıraş oldu. Yeni bir çağa girdik.

Ha, bu çağ göründüğü kadar büyük bir felaket mi olacak? Yoksa bir bildikleri var mı heriflerin? Doğrusunu isterseniz bu konuda ben çok emin değilim. İlk başlarda mantıki, rasyonel argümanlarla karşı çıkmaya çalışıyorduk, hop kardeşim saçmalıyorsunuz, olmaz böyle şey, ortada bir olay yok, sayılarınız yalan, yorumlarınız yanlış, tedbirleriniz saçma diyerek. Şimdi öyle bir noktaya geldik ki artık argüman falan dinlemiyorlar. Belli ki bir program uyguluyorlar. Al argümanını g.tüne sok diyor. Ben kararımı verdim, devam edeceğim diyor.

Bunun arkasında ne var? Sadece aptallık mıdır? Yoksa bir bildikleri var mı? Siz biliyorsanız bana haber verin. Hastalıktır, elbette böyle tedbirler alınacaktır demeyin sakın. Çünkü beş kuruşluk aklı olan birinin buna inanması mümkün değil. Yalan üzerine kurulmuş bir argüman. Bir kere verdikleri ölüm rakamları pek ziyade kuşkulu, çünkü alakalı alakasız her ölümü koronadan göstermek için devletlerin sistemli bir çabası var. Hastaneler ısrarla her öleni korona gösteriyor. Koronadan ölenlere devletler para yardımı veriyor. Sizin 90 yaşındaki nineniz vefat etse, koronadır diye yazdırsanın bilmem kaç yüz dolar cenaze yardımı alacağınızı bilseniz siz ne yapardınız? Yani rakamlar şişiriliyor, hem az buz değil anormal şişiriliyor. Buna rağmen çıkarılan ölüm oranları binde 3 mü, binde 4 mü ne öyle bir şey. Ve ölenler, zaten ölecek olanlar. ABD’de ölenlerin yaş ortalaması 84 ve normal yaş beklentisi zaten 82. Yani bilmem kaç yüz bin kişi öldü diyorlar ya, onların yüzde yetmişi zaten ölecekti 2020 veya 21 yılında. Başka sebepten ölecekken koronadan öldüler, ya da koronadan öldükleri söylendi. Yani ortada bir risk yok. İkincisi, daha beteri, alınan tedbirlerin riskle bir alakası yok. Bu tedbirleri uygulasan da aynı sonucu alıyorsun, uygulamasan da aynı sonucu alıyorsun.

Buna rağmen ısrarla bu tedbirleri uyguluyorlarsa iki ihtimal vardır. Ya komple kafayı yemişler. Ya da bir şey biliyorlar, bir şey yapmaya çalışıyorlar. Ya ekonomiyi yeniden yapılandırmaya çalışıyorlar. Ya aşı satacaklar, bazı insanlar köşeyi dönecek. Ya daha büyük bir felaket var bize söylemedikleri, o geliyor. Bir şey var. Ama nedir bilmiyorum.