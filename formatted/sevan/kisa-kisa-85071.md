# Kısa kısa

*Pazar Sohbeti*

19 July 2020

**Anahtar Kelimeler:** diktatör, entelektüel çöl, Eski Yunan, Mümtazer Türköne

**Kaynak:** https://www.sevannisanyan.com/metin/kisa-kisa-85071

---

**Antik Helenler neden Latinler gibi büyük bir imparatorluk kuramamışlar?**

Daha akıllı oldukları için. Hayatta yapacak çok şeyleri varmış her şeyden önce. Tartışmak ve hizipleşmek gibi, dünyanın en zevkli ve en vakit alıcı uğraşıyla vakit geçirmişler. Felsefe yapmışlar, şiir yapmışlar, müzik yapmışlar. Birbiriyle savaşmışlar. Bunlar hep zevkli şeyler. Romalıların yapacak başka şeyi olmadığından, kafaları da biraz dar olduğundan mecburen imparatorluk kurmuşlar. Gerçekten akıllı, kişilik sahibi olan insanlar imparatorluk kuramaz. Birbirleriyle kavga ederler.

**Mümtazer Türköne ile bir alakanız var mı?**

Mümtazer Beyle birkaç kez yüz yüze tanışma ve konuşma fırsatı buldum. Hep yanlış yerde top oynayan akıllı ve zeki ve hırslı bir insan izlenimini uyandırmıştı bende. Hapiste olması, hapis demeyeceğiz sonra esir olması, Türkiye için bir utançtır.

**Diktatör sevdanızı sevmiyorum.**

Diktatörler siyasi hayatın bir gerçeğidir. Demokrasi adı altında yutturulan paket ise oligarşik diktatörlüğün üstü şeker örtülü çeşididir. Tek kişinin önde gözükmesi sizce daha mı kötüdür, organize bir oligarşinin perde arkasından bildiğini okuması daha mı iyidir?

**Hocam sizi entelektüel çöle dönen Türkiye’de görememekten üzüntü duyuyorum.**

Çöle mahkum olmamı istiyorsun yani. Ne güzel.