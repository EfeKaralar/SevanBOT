# Taşrada yaşam neden iyidir

*Pazar Sohbeti*

23 February 2020

**Anahtar Kelimeler:** taşrada yaşam

**Kaynak:** https://www.sevannisanyan.com/metin/tasrada-yasam-neden-iyidir-63657

---

**Jules Payot’nun The Education of the Will’ini okudunuz mu? Aynı sizin önerdiğiniz gibi gençlere taşraya gitme tavsiyesi veriyor. Siz bu işlere nasıl motivasyon buluyorsunuz?**

Hayatta verdiğim en doğru kararlardan biri, 1993’ten sonra büyük şehri terk edip köye yerleşmekti. Eğer kendi ayaklarınız üzerinde duracak gücünüz varsa, hırsınız varsa, dalgaya uyup gitmektense, insanlara karşı dik durma ve direnme gibi bir imkanınız veya potansiyeliniz varsa hiç durmayın derim. Taşra iyidir. Küçük yerlerde yaşamak insana iyi geliyor. Çevresine, içinde yaşadığı toplumsal alana müdahale edebilme gücüne sahip olmak, ayağını toprağa basmak, ne bileyim, evinize gelen bir kilometrelik yol mesela yağmurlarda bozulmuşsa eğer, işçilerden iki üç kişiyi çağırıp hadi şunu tamir edelim beraber diyebilmek insana çok iyi gelen bir şey. Özgüven veren bir şey. Tavsiye ederim.