# Kıyamet kopmayınca ne olur

*Pazar Sohbeti*

11 September 2022

**Anahtar Kelimeler:** kıyamet

**Kaynak:** https://www.sevannisanyan.com/metin/kiyamet-kopmayinca-ne-olur-85480

---

**Milattan sonra 1000’de kıyamet kopmayınca Hristiyanlıkta ne tür etki ve değişiklikler oldu? Hadislere göre Hicri 1500’de kopacağına inanılan kıyamet kopmayınca Müslümanlıkta nelere yol açar?**

1000 yılında kıyamet bekleyen ve bu nedenle ya vur patlasın çal oynasın’a ya da takva ve ibadete kendini adayan bir hayli insan olmuştu Avrupa’da. Kıyamet kopmayınca yaşam eskisi gibi devam etti. Ufak bir hayal kırıklığı dalgasından sonra insanlar normal yaşamlarına devam ettiler. Çünkü aslında, sanki kıyamet kopacakmış gibi konuşup ona göre bazı davranışlarda bulunmak zevkli bir şeydir. Sıkıcı, monoton, aptal hayatına bir renk ve heyecan katar. Ama kıyametin kopmayacağını herkes bilir. İslam’da da herhangi bir ciddi sonucu olacağını düşünmüyorum.