# Kısa kısa

*Pazar Sohbeti*

10 April 2022

**Anahtar Kelimeler:** asimilasyon, Çankırı, entegrasyon

**Kaynak:** https://www.sevannisanyan.com/metin/kisa-kisa-20781

---

**Entegrasyon ile asimilasyon arasındaki fark nedir hocam?**

Entegrasyon iyidir, asimilasyon kötüdür. İkisi aynı şeydir reel dünyada. Övmek istiyorsan entegrasyon dersin, yermek istiyorsan asimilasyon dersin. İkisi de büyüğün küçüğü yutması demektir. Ha, yutarken okşayarak yutabilirsin, zorbalıkla yutabilirsin, ezerek yutabilirsin, kucaklayarak yutabilirsin. Ama sonuçta olan şey aynı şey. Kibarca çiğneyerek yutarsan entegrasyon, hayvan gibi ağzından salyalar akıtarak yutarsan asimilasyon.

**Bir Çankırılı’yı İslamcı ya da Faşist parti dışında bir oluşuma ikna etmenin yolu var mıdır?**

Bir insanı elinden tutma yakınlığını göstermeden hiçbir şeye ikna edemezsin. Dostlukla ve saygıyla ikna edersin. En önemlisi saygı, saygıyla her yere çekebilirsin. Espri de bazen çok işe yarar.