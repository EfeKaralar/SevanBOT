# Sürgünlük sanatı

Jan 08, 2017

**Source:** https://nisanyan.substack.com/p/surgunluk-sanat-17-01-08

---

John Freely’nin anıları, The Art of Exile, yeni çıktı. Bir ucu Gödel ile Hilbert’e, öbür ucu Cevat Çapan ile Yaşar Kemal’e dokunan ilginç bir hayat. Bir başka ucunun da Ulaş Bardakçı ile Necmi ve İlkay Demir’lere dokunduğu söylenir, ama o kısmına hiç değinmemiş.

Belli ki ruhu yüksekleri özleyen biri Freely, belki kanatlarının gücü yetmemiş yükselmeye. Kitabın gerçekten yüreğe dokunan tek kısmı, İrlanda’da, County Kerry’nin bir ücra köyünde geçen çocukluk anıları. Delikanlılıktan sonraki yılları anlatmaktan çok gizlemeyi tercih etmiş. Rumelihisarı’nda kanlar içinde bir James Baldwin, yolcu gemisinde dans eden bir Husni Mübarek gibi birkaç detay olmasa kitap daha da zayıf kalacakmış.

Büyük kızı Maureen, Orhan Pamuk’un İngilizce çevirmenidir biliyorsunuz. Ayrıca okumaya değer bir roman yazarı. Küçük kızı Eileen’e on altı yaşımın baharında birkaç gün deliler gibi âşık olmuştum, uzaktan. Yıllar sonra Ali Nesin’in çocuklarının İngilizce hocası olarak karşıma çıktı.

xx

Kitap I.B. Tauris’ten çıkmış, son yıllarda dünyanın bizi ilgilendiren kısımlarıyla ilgili en çok ve en kaliteli kitap çıkaran yayınevi.

I.B. Tauris’in açılımı İrac Bağerzade, Tebriz’dir. 1991’de Londra’da İrac Bey’le tanışıp sohbet etme fırsatı bulmuştum. Şimdi yayın kataloğuna bakıyorum, başlıkların yüzde sekseni ağzımın suyunu akıtıyor.

Öbürleri Otto Harrasowitz, Wiesbaden, bir de Brill, Leiden. Piyangodan bir milyon dolar çıksa ne yapardım? Bu üçünün komple kataloğunu ısmarlardım.

#### 7 yorum:

1. Adsız[8 Ocak 2017 20:03](http://nisanyan1.blogspot.com/2017/01/surgunluk-sanat.html?showComment=1483895027339#c5517421624320351352)

   Sevan Bey merhaba, John Hoca'nın Ulaş Bardakçı'yla bağlantısını çok merak ettim, spekülatif bir şey değilse ve burada bahsedebilirseniz memnun olurum. Sevgiler, saygılar.

   [Yanıtla](https://www.blogger.com/null)

   [Yanıtlar](https://www.blogger.com/null)

   1. [Sevan Nişanyan](https://www.blogger.com/profile/11368801692909214434)[11 Ocak 2017 12:29](http://nisanyan1.blogspot.com/2017/01/surgunluk-sanat.html?showComment=1484126984683#c4615606763431770573)

      Maureen Freely'nin romanını oku, Türkçesi var galiba.
   2. [Yanıtla](https://www.blogger.com/null)
2. Adsız[9 Ocak 2017 14:16](http://nisanyan1.blogspot.com/2017/01/surgunluk-sanat.html?showComment=1483960595005#c4297420595712547765)

   Sevan bey ceza evi posta adresini yayinlasiniZ size mektup yollasak hic olmazsa size bu sekilde destek oluruz...

   [Yanıtla](https://www.blogger.com/null)

   [Yanıtlar](https://www.blogger.com/null)

   1. Adsız[9 Ocak 2017 15:32](http://nisanyan1.blogspot.com/2017/01/surgunluk-sanat.html?showComment=1483965169352#c4304901230717879443)

      Merhaba, Sevan Bey'in adresi : "Menemen T Tipi Kapalı CİK İzmir"dir.
   2. [Sevan Nişanyan](https://www.blogger.com/profile/11368801692909214434)[11 Ocak 2017 12:27](http://nisanyan1.blogspot.com/2017/01/surgunluk-sanat.html?showComment=1484126821197#c397774085876806911)

      PTT ile mektup yazmayın.
      av.muratakci@gmail.com veya diclearar@izmir.av.tr adreslerine email atın.
   3. [Yanıtla](https://www.blogger.com/null)
3. [Unknown](https://www.blogger.com/profile/09890957585717336483)[13 Ocak 2017 16:10](http://nisanyan1.blogspot.com/2017/01/surgunluk-sanat.html?showComment=1484313021902#c9199641541758432733)

   Sevan hocam U-mutlu cumalar,
   'Belli ki ruhu yuksekleri ozleyen biri, belki kanatlarinin gucu yetmemis yukselmeye' derken; tam olarak ne demek istediginizi sormak istedim. Sevgiler, saygilar

   [Yanıtla](https://www.blogger.com/null)
4. Adsız[26 Nisan 2017 04:25](http://nisanyan1.blogspot.com/2017/01/surgunluk-sanat.html?showComment=1493169933665#c6211228477346946983)

   John Freely vefat etti.

   [Yanıtla](https://www.blogger.com/null)