# Memleket Nasıl Kurtulur, Bölüm 178

Jun 18, 2015

**Source:** https://nisanyan.substack.com/p/memleket-nasl-kurtulur-bolum-178-15-06-18

---

*Fırat Bayram birkaç soru göndermiş. Cevapladım.*1. Ülkemizde siyasal saflaşmalar üzerinde ekonomi değil kültür belirleyici oluyor. Bu islam ülkelerine has bir durum mu, yoksa Batı’da da böyle mi?Dünyanın her yerinde siyaset inançlar, kimlikler ve aidiyetler üzerinden yapılır. İnsanlar bir gruba ait olmakla değer kazandıklarına inanırlar; o grubu “temsil eden” kişilerden iktidarda olmasından kendilerine pay çıkarır ve mutlu olurlar.19. yüzyıl ortalarından 1930’lara kadar olan dönemde, “işçi sınıfı” adı verilen bir ekonomik ve meslekî statünün bir aidiyet odağı olarak görülmesi bazı Batı ülkelerinde popüler olmuştu. Marksizm bu kısa vadeli siyasi-kültürel modanın bir ürünüdür. Bugün için bir geçerliliği kalmamıştır.Dünya modaları Türkiye’ye biraz geç geldiği için, Batı trendlerini takip eden entellektüel kesim 1930-1970’ler döneminde Marksizmi keşfetti. Şimdi yaşlandıklarından geçmişi terk etmeleri zor tabii.2. Eğer inanç siyaseti belirliyorsa inancın eleştirisi siyasal anlam kazanmaz mı? Göktekini demokratlaştırmadan yeryüzüne demokrasi gelebilir mi?Sorunun maksadını anlıyorum ve katılıyorum. Sadece formülasyona itiraz edeceğim.Türkiye’de “inanç” kavramını tekellerine almaya çalışanların başka herhangi birinden daha “inançlı” olduklarını sanmıyorum. “Göktekini” demokratlaştırmak da sözkonusu değil, çünkü gökte kimse yok. Gökte hava cıva var, o kadar.Türkiye’de, yüzyıllar boyunca, belli birtakım mitolojik formüllerin (Allah, peygamber, Kuran vesaire) tartışılmaz ve dokunulmaz olduğu kabulü yerleştirilmiş. Bu kartları çekenler koz çekmiş sayılıyor, herkesin kâğıdına basabiliyorlar. Siyasette “Müslüman” diye bir şeyin olduğuna inanmıyorum. Sadece “Müslüman” kartını daha pervasızca kullanan birtakım cambazlar var. Üstelik asgari kültür ve edep sahibi insanlar bu kartı kullanmaktan hicap duyacakları için, ister istemez bunlar toplumun genellikle en cahil ve edepsiz kesiminden çıkıyorlar.Demokratik bir toplumda bu haksız rekabeti önlemenin basit bir yolu olduğunu sanmıyorum. O kart orada durduğu sürece birileri onu kullanacaktır. Tek çözüm yolu, dinî formülleri tartışılmaz olmaktan çıkarmak olmalı. Muhammetçiliğin de, Kemalcilik ve Marksçılık kadar saçma ve çağdışı bir mitoloji olduğunu, dokunulmazlığı bulunmadığını, “inanç” perdesi ardında saklanmasına izin verilmeyeceğini bilip usanmadan insanlara anlatmak lazım.3. Bu ülkede aydınlanma ve kültür devrimi olmadan demokrasinin işlemeyeceği, dinsel istismara hep meze olacağı görüşüne katılıyor musunuz? Demokrasi için sekülarizm şart mı?İslami mitolojinin diğer herhangi bir mitolojiden daha irrasyonel olduğunu düşünmüyorum. Farklı olan bu inancın içeriği değil, bu inancın – ve sadece bu inancın – eleştirilemeyeceğine ve eleştirilmemesi gerektiğine dair topluma dayatılmış olan mutabakattır. Öncelikli dava bu ortak kanının kırılması olmalıdır. Son zamanlarda, en muhalif olanlar dahil, dört parti liderininin de, dinî inançların dokunulmaz ve eleştirilmez olduğuna dair tam bir söz birliği içinde olduklarını görüyoruz. Ben bunu yanlış ve tehlikeli buluyorum. Neden Muhammetçilik dokunulmaz olsun? Ya da neden sosyalizm, liberalizm, Alevizm, faşizm ya da Öcalanizm öyle olmasın?Demokrasinin püf noktası mitolojinin müntesiplerini o mitolojiden kurtarmak değil sanırım. Her mitolojinin eşit derecede saygıdeğer -ya da saygı değmez- olduğu fikrini yerleştirmek önemli olan. İnsanları mitolojiden kurtarmak beyhude bir çaba. Bugünün aşırı kalabalık ve aşırı dillenmiş dünyasında esas mesele, farklı mitelojilere sahip insanların nasıl bir arada yaşayabileceği.4. İslam dini ile demokrasinin uyuşabileceği kanaatinde misiniz? Uyuşuyor ise bunun örneği var mı? Etyen Mahçupyan yıllarca Müslümanların demokratlaşabileceğini savundu. Bugün geldiğimiz noktada bu tez çökmedi mi?Hiçbir mitoloji kendiliğinden demokrat olmaz. Dayak yiye yiye demokrat olunur. Demokrat demek, fikirlerinden iğrendiğin, vatan haini ve şeytanın sözcüsü olduğuna inandığın adamların memleket yönetiminde senin kadar söz hakkı olduğunu kabul etmek demek. Dayak yememiş adam böyle bir şeye boyun eğer mi?Mahçupyan’ın hayalini – onun kadar şevkle olmasa da – bir zamanlar ben de paylaştım. Şimdilik feci surette yanıldığımız ortaya çıktı.Şimdi yenildiler, daha bir müddet yenik kalacaklar. Bu durumun hayırlara vesile olacağına inanıyorum. Karşı taraf için belki biraz tevazu ve özeleştiri fırsatıdır. Şansımız varsa bölünürler.Bizim taraf açısından çıkarılacak en önemli ders, Cumhuriyet’in sekülerleşme projesinin ne kadar eksik, korkak ve yüzeysel kaldığını görmek olmalı. Bu ülkede din olgusu eleştirilmedi, halının altına süpürüldü. “İnanca saygı” kisvesi altında birtakım sefil hurafelerin, birtakım saçma sapan iktidar ilişkilerinin dokunulmazlıklarını korumasına izin verildi.Şimdi dokunulmazlara dokunmanın tam zamanıdır diye düşünüyorum. Eleştirmeli, lime lime etmeliyiz. Omuzumuzun üzerinden “kaç kişi takip ediyor” diye bakmanın zamanı değil. Maksat taraftar kazanmak, konsensus inşa etmek değil, konsensus kırmaktır. Söylediklerimize –seçkin bir azınlık dışında – hiç kimse katılmayabilir. Ama kulakları eleştiriye alışacaktır. Birtakım insanların tanrıyı bir saçmalık, vahyi soytarılık, peygamberi ucuz bir fırsatçı olarak gördüğünü kabul etmek zorunda kalacaklardır. Dinden çıkmayacaklardır şüphesiz – kimsenin akıl yoluyla mitolojiye galip geldiği görülmemiştir – ama belki dinî inancın diğer inançlara karşı bir ayrıcalığı ya da dokunulmazlığı olmadığını fikrine zamanla alışacaklardır. Ki istediğimiz de o kadar zaten.Unutma ki Batı’da Hıristiyanlığı sosyal güçler, sınıflar, üretim müretim ilişkileri yıkmadı. Voltaire ile Hume ve onlar gibi beş on cesur adam yıktı. Bir kere birileri “kral çıplak” deyip direnmeyi başarsa gerisi gelir, şüphen olmasın.Gönderen [Sevan Nişanyan](https://www.blogger.com/profile/11368801692909214434 "author profile")

[![](file:///C:/Users/Sony/Documents/sevan_blog_google_cache/Sevan%20Nis%CC%A7anyan_En%20Son%20Yaz%C4%B1lar%C4%B1_%20Memleket%20Nas%C4%B1l%20Kurtulur,%20Bo%CC%88lu%CC%88m%20178_files/icon18_email.gif)](file:///C:/Users/Sony/Documents/sevan_blog_google_cache/Sevan%20Nis%CC%A7anyan_En%20Son%20Yaz%C4%B1lar%C4%B1_%20Memleket%20Nas%C4%B1l%20Kurtulur,%20Bo%CC%88lu%CC%88m%20178_files/icon18_email.gif)

[Bunu E-postayla Gönder](https://www.blogger.com/share-post.g?blogID=1302467060357060984&postID=4431298725595340639&target=email "Bunu E-postayla Gönder")[BlogThis!](https://www.blogger.com/share-post.g?blogID=1302467060357060984&postID=4431298725595340639&target=blog "BlogThis!")[Twitter'da Paylaş](https://www.blogger.com/share-post.g?blogID=1302467060357060984&postID=4431298725595340639&target=twitter "Twitter'da Paylaş")[Facebook'ta Paylaş](https://www.blogger.com/share-post.g?blogID=1302467060357060984&postID=4431298725595340639&target=facebook "Facebook'ta Paylaş")[Pinterest'te Paylaş](https://www.blogger.com/share-post.g?blogID=1302467060357060984&postID=4431298725595340639&target=pinterest "Pinterest'te Paylaş")

#### 16 yorum:

1. **[haluk bilgin](https://www.blogger.com/profile/08123506049515269672)**[18 Haziran 2015 06:12](http://nisanyan1.blogspot.com/2015/06/memleket-nasl-kurtulur-bolum-178.html?showComment=1434597135508#c866398594443228947)

   Astronomi ve cografya bir yana dini kurgunun en zayıf oldugu nokta kaza, kader, irade ve yargı ile ilgili söyledikleri. Bu konuda pek kendi içinde tutarlı birşey çıkaramıyor. Siz de yazar mısınız ?

   [Yanıtla](https://www.blogger.com/null)
2. **[Kenan](https://www.blogger.com/profile/05151016292689283245)**[18 Haziran 2015 08:53](http://nisanyan1.blogspot.com/2015/06/memleket-nasl-kurtulur-bolum-178.html?showComment=1434606838070#c2240519506592485194)

   Güzel. Çok güzel. Demokrasi herşeyden çok "Kral Çıplak" diyen o çocuğu sokakta tutmaktır, hapiste değil.. Yoksa geri kalan herkes te görüyor kralın çıplak ve sersem olduğunu herhalde. Ama çıkarları karıldan daha sersem görünmek biçiminde şekillenmiş bir kere.. Hani partilerin aldığı oy oranları değişiyor. Zirvedekiler inişe geçiyor çakılıyor vb ya. İnanın o taban kaymalarının heyelanların çoğu kahvehanelerde, kabul günlerinde dalga geçerek gerçekleş(tirili)yor.. Bilerek ya da bilmeyerek..

   [Yanıtla](https://www.blogger.com/null)
3. **[andrea](https://www.blogger.com/profile/00277066524829436977)**[18 Haziran 2015 11:26](http://nisanyan1.blogspot.com/2015/06/memleket-nasl-kurtulur-bolum-178.html?showComment=1434615964012#c1805653302992288445)

   Cami avlusundan demokrasi ancak musalla taşında çıkar! Elinize, aklınıza sağlık, teşekkürler.

   [Yanıtla](https://www.blogger.com/null)
4. **[Emre Sönmez](https://www.blogger.com/profile/09091570539879626855)**[18 Haziran 2015 15:29](http://nisanyan1.blogspot.com/2015/06/memleket-nasl-kurtulur-bolum-178.html?showComment=1434630555303#c6809776198556973202)

   Şuna bi bakın derim https://www.youtube.com/watch?v=QfXTx8Q3f8k

   [Yanıtla](https://www.blogger.com/null)
5. **Adsız**[19 Haziran 2015 16:21](http://nisanyan1.blogspot.com/2015/06/memleket-nasl-kurtulur-bolum-178.html?showComment=1434720118944#c5431942517099713210)

   dinden bihaber olanların, islam cahillerinin ve dahi imansızların islam ile ilgili eleştirileri bırak hükümsüz olmayı her şeyden önce anlamsızdır. bilmediğin bir şeyi eleştiremezsin, ancak eleştirdiğini sanırsın. bu dine iman etmeden de, en azından kendi kaynağını ve iman edenlerin oluşturduğu kaynakları, literatürü okumadan bu dini anlayamazsın. he bana oryantalist kafası yeter diyorsan salla dur bilinmeyene, eğer ki bu sana yetiyorsa... cesur olanlarınızı arapça ve islami ilimler öğrenmeye davet ediyorum, eğer samimi iseniz. bilin ki Hakk'a uzanan eller her zamanda ve her türlü mekanda kırılacaktır, bu ülkede sadece piyasa müslümanları yaşamıyor!

   [Yanıtla](https://www.blogger.com/null)

   [Yanıtlar](https://www.blogger.com/null)

   1. **Adsız**[9 Temmuz 2015 08:55](http://nisanyan1.blogspot.com/2015/06/memleket-nasl-kurtulur-bolum-178.html?showComment=1436421331403#c8286911098378305445)

      "bilin ki Hakk'a uzanan eller her zamanda ve her türlü mekanda kırılacaktır, bu ülkede sadece piyasa müslümanları yaşamıyor!"

      Bu ne demek beyefendi/hanımefendi? Yine Arapça veya dini literatüre hakim olmadan anlayamayacağımız bir cümle olmuş. Biz cahiller için bunun anlamını ve gideceği noktayı açıklayabilirseniz sevinirim (mesela yaşadığımız fani dünya "her türlü mekan" kavramının kapsamı dahilinde midir vs.).
   2. **[Hakan Hatipoglu](https://www.blogger.com/profile/05745298064993358185)**[19 Temmuz 2015 18:09](http://nisanyan1.blogspot.com/2015/06/memleket-nasl-kurtulur-bolum-178.html?showComment=1437318548703#c3343195214639311396)

      Ben islam dinini çok iyi biliyorum ve ne yazık ki tüm dinlerin ortak özelliği olan kanıttan yoksunluk bu din için de geçerli.. Zaten insan bilmediği şeye iman eder yoksa kimse gidip de 1+1=2 diye iman etmez.. Şu ana kadar hiç bir dinin doğruluğu ispatlanamadı, ancak yanlışlığı ispatlamasanız dinler var.. Siz de İslam dininin doğru olduğunu ispatlarsanız İslam din olmaktan çıkar ve gerçeğe dönüşür.. Bu kadar saldırgan olmayın, eğer patlatamıyorsanız suç sizdedir..Bu durumda insanlardan benzer bir imana sahip olmalarını bekleyemezsiniz. Biri çıkıp ta ben 1+1=2 olduğuna inanmıyorum derse onunla kavga et seni anlarım ama islam için kavga etmeye hakkın yok..Hakka uzanan eller kırılacaksa bunu hak yapar sana ihtiyaç yok..Sen önce İslamın yalan olmadığını bize ispatla kardeşim..
   3. **[Yanıtla](https://www.blogger.com/null)**
6. **Adsız**[21 Haziran 2015 12:37](http://nisanyan1.blogspot.com/2015/06/memleket-nasl-kurtulur-bolum-178.html?showComment=1434879455917#c4839238121810775336)

   oh oh oh, yorumlar yeniden bizlerle. Yorumlarla yazilar daha bi keyifli...

   [Yanıtla](https://www.blogger.com/null)
7. **Adsız**[21 Haziran 2015 19:55](http://nisanyan1.blogspot.com/2015/06/memleket-nasl-kurtulur-bolum-178.html?showComment=1434905740502#c6739344665344507262)

   [Vubi](http://www.vubi.party/)

   [Yanıtla](https://www.blogger.com/null)
8. **[Güncel Haberler](https://www.blogger.com/profile/07087542422078192174)**[22 Haziran 2015 03:17](http://nisanyan1.blogspot.com/2015/06/memleket-nasl-kurtulur-bolum-178.html?showComment=1434932220407#c8173541101645841181)

   [Malatya Haber](http://www.malatyahabersitesi.com/ "Malatya Haberleri") malatya haber , malatya haberleri , malatya spor haberleri

   [Yanıtla](https://www.blogger.com/null)
9. **Adsız**[5 Temmuz 2015 23:10](http://nisanyan1.blogspot.com/2015/06/memleket-nasl-kurtulur-bolum-178.html?showComment=1436127056737#c8462858421774970444)

   Yanlış Cumhuriyet'i okuduk "Yanlış İslam"ı da bekleriz.

   [Yanıtla](https://www.blogger.com/null)
10. **Adsız**[10 Temmuz 2015 15:13](http://nisanyan1.blogspot.com/2015/06/memleket-nasl-kurtulur-bolum-178.html?showComment=1436530425702#c8591338153340218450)

    Totaliter ve demokratik rejimlerin farklarından sözeden bir yazı:
    http://www.gazetevahdet.com/ideolojiyi-feda-ederek-devleti-kurtarmak-2712yy.htm

    [Yanıtla](https://www.blogger.com/null)
11. **[film](http://www.filmlobisi.com/)**[18 Temmuz 2015 21:24](http://nisanyan1.blogspot.com/2015/06/memleket-nasl-kurtulur-bolum-178.html?showComment=1437243876818#c7833925350948965591)

    her mitolojiye eşit olacağımız zamanı görmek isterdim açıkcası.

    [Yanıtla](https://www.blogger.com/null)
12. **[Hakan Hatipoglu](https://www.blogger.com/profile/05745298064993358185)**[19 Temmuz 2015 17:50](http://nisanyan1.blogspot.com/2015/06/memleket-nasl-kurtulur-bolum-178.html?showComment=1437317441809#c5960417746633723462)

    Siyaset dün hayır dediğine bugün evet deme sanatıdır.. Siyasette zamanla her şey değişir.. Değişmeyen tek şey dünün dün bugünün de bugün olduğu gerçeğidir.. Bugün artık ios var android var ve evrenimiz değişti.. siyasetçi de değişecektir.. Bugün az da olsa bir demokrasiye sahipsek bunun önemli kısmı teknoloji sayesinde oldu yoksa ölen kahraman solcular sayesinde değil..

    [Yanıtla](https://www.blogger.com/null)
13. **Adsız**[28 Temmuz 2015 15:29](http://nisanyan1.blogspot.com/2015/06/memleket-nasl-kurtulur-bolum-178.html?showComment=1438086561699#c7295303538972289957)

    Sol ideolojinin toplumu sınıflarla açıklaması aslında yanlış değil. Yanlış olan Batı ülkelerindeki kapitalizmin ve burjuvazinin Türkiye'de de olduğunu sanmaktır. Türkiye'de asıl egemen sınıf burjuvazi değildir. Devlettir, hükümettir, yargıdır, bürokrasidir, TSK ve polistir.

    [Yanıtla](https://www.blogger.com/null)
14. **[ozgur](https://www.blogger.com/profile/07937650047743913189)**[1 Ekim 2015 15:58](http://nisanyan1.blogspot.com/2015/06/memleket-nasl-kurtulur-bolum-178.html?showComment=1443704331959#c6499900222212259543)

    Ahhhhhh bu lafları etme be adam! Seni ciddiye alıp okurken arada öyle komik laflar ediyorsun ki Sevan baba!

    "Bizim taraf açısından çıkarılacak en önemli ders, Cumhuriyet’in sekülerleşme projesinin ne kadar eksik, korkak ve yüzeysel kaldığını görmek olmalı. Bu ülkede din olgusu eleştirilmedi, halının altına süpürüldü." Ne demek yahu? Dünya üstünde kaç ülke biliyorsun bu şekilde sekülerleşme projesini o yıllarda yürütebilen? Daha avrupada seçme seçilme yokken kadınlara -->islami kuralları hiçe sayarak -->seçme seçilme hakkı getiren, yabancı dildeki din kitabını anlaşılır kılacak şekilde türkçeye çevirten, kılık kıyafetteki din tahakkümünü ortadan kaldırmak için elinden geleni yapan bir burjuva devrimini bu kadar küçük görmek sence ne derece rasyonel hacı? Lütfen duymamış olayım bunları....

    [Yanıtla](https://www.blogger.com/null)