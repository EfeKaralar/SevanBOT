# Faydalı Meyveler - 1

Aug 11, 2015

**Source:** https://nisanyan.substack.com/p/faydal-meyveler-1-15-08-11

---

Ece sormuş: *Adem, Havva’nın elmasını reddetseydi insanlık tarihi sizce nasıl olurdu?*İlk reaksiyonum, “Elma değil şeftalidir o” demek oldu. Sonra duraksadım. İkisi de olamaz, çünkü ikisi de insan mahsulüdür, ilk bahçede bulunabilecek meyveler değil. Tohumdan çoğalmazlar. Elma Neolitik Çağ’ın sonlarına doğru, bugünden belki dört-beş bin yıl önce zuhur etmiş. Şeftali daha da geç. Bu tip şeyleri akıl etmek, sonra uğraşıp üretmek, ıslah etmek, budamak, sulamak, ilaçlamak için önce cennetten kovulup aç kalmış olmak lazım. Yoksa neden uğraşsın?O meyve olayı olmasa Adem ile Havva aganigi işlerine girerler miydi? Bu konudaki doktrini maalesef bilmiyorum. Şimdi internetim olsa hemen araştırır, Yahudi, Hristiyan ve İslam geleneğinin bu meseleye ilişkin duruşlarını size anlatırdım. “A vallahi olmaz, onlar masumdu” deniyorsa sorumuzun cevabi basit. Adem ile Havva bolluk ve bereket bahçesinde mutlu bir hayat geçirir, Allah’ın onlara tayin ettiği sürenin sonunda Alzheimer olup ölürler, ya da belki o talihsizliğe fırsat kalmadan yanlışlıkla bir kaplan tarafından yenilirler ya da bayırdan düşüp telef olurlardı. Devamı gelmezdi. Adem ile Havva vakası Allah’ın başarısız deneylerinden biri olarak sicillerdeki yerini alırdı. Peki, Cenab-ı Hakkın inayetiyle bir şekilde üremeyi başarsalar ne olurdu? Yine mutluluk ve huzur içinde yaşarlardı sanırım. Allah’ın kurduğu düzeni sorgulamak akıllarına gelmezdi. “Bu meyveyi yemeyeceksin” diye emredildiğinde “Peki madem” deyip boyun eğenden öbür türlüsü beklenmez. “Kafamıza göre düzen kuracağız” diye boşuna hırs yapmazlardı. Açlık diye bir dertleri olmadığından ekip biçmek, yarını düşünmek, erzak depolamak, dağıtım sistemi kurmak, dağıtım memurları atamak, o memurların geçimi için vergi toplamak, vergi kaçıranlar için zaptiye teşkilatı kurmak, gelişkin ceza teknikleri tasarlamak, bunlara ideolojik gerekçe bulmak, ideolojik gerekçeye itiraz edenleri zındık ilan etmek, zındıkların fikirleri ile savaşmak için medreseler ve üniversiteler kurmak gibi boş şeylerle uğraşmazlardı. Allah’a güven ve itaatleri tam olduğundan, yeri kazıp altından maden çıkarmak, ya da denizi aşıp Amerika’yı keşfetmek, ya da göğe bakıp güneşin yörüngesini hesaplamak gibi işlere de kalkışmazlardı. Hayatları hamd ve rıza ile geçerdi. Boş zamanlarında belki birbiriyle şakalaşır, dans eder, ya da birbirinin başındaki bitleri ayıklamakla vakit geçirirlerdi. Nasıl bir hayat olurdu, merak ediyorsanız yakınınızdaki bir hayvanat bahçesine gidip maymunlar reyonunu izleyin, yeter.

#### 8 yorum:

1. [Bana Sıkça Yaz](https://www.blogger.com/profile/11426124312300026712)[11 Ağustos 2015 11:12](http://nisanyan1.blogspot.com/2015/08/faydal-meyveler-1.html?showComment=1439280736999#c6804303275751059672)

   İncil Aramice'den Latince'ye çevrilirken, kötülük anlamındaki malum yerine, elma ağacı anlamına gelen malus kelimesinin yazıldığı; aslında iyiliği ve kötülüğü bilme ağacının bu şekilde elma ağacı olarak geçtiği söyleniyor. Yani, aslında elma ağacı hiç olmadı :)

   [Yanıtlar](https://www.blogger.com/null)

   1. [Yusuf Gürsey](https://www.blogger.com/profile/04018964104615955334)[13 Ağustos 2015 22:25](http://nisanyan1.blogspot.com/2015/08/faydal-meyveler-1.html?showComment=1439493918520#c713889325231097692)

      Isa'nin dili Aramice idi. Ancak inciller Yunanca yazilmistir. Inciller isa'nin sozleri degildir. Adem ile Havva hikayesi Tevrat'tadIr. Bunun da asli Ibranicedir. Isa'dan evvel Ahd-i Atik Yunancaya tercume edilmisitir, Katolikler ve Ortodokslar bunu esas alir.
   2. [Yanıtla](https://www.blogger.com/null)
2. [mettiin](https://www.blogger.com/profile/16929141652197403636)[11 Ağustos 2015 13:18](http://nisanyan1.blogspot.com/2015/08/faydal-meyveler-1.html?showComment=1439288307958#c1540133026332483614)

   Sayın Nişanyan,

   Benim başka bir teorim var.
   Cennet gibi bir hazineden,bir pırlanta tanesini aldılar diye,Adem cennetten kovulurmu?
   Kaldıki;Bir tane elma,pırlanta tanesi bile değil.
   Anlaşılacağı gibi,Elma bir sembol,
   Kovulma sebepleri başka.
   Sizin teorinize göre de, zaten elma olamazdı.
   Şöyle düşünün;
   Tanrının en bozulduğu şey ne?
   Kurana göre;Eş koşmak.
   Bunda bozulacak ne var diye düşüne bilirsiniz.
   Bizim megolamanlar bile ,böyle bir ihtimale bozulur iken,megalo olan tanrı bozulmamzmı,?
   Tabiki bozulur,
   Peki Adem ve Havva ne halt ettilerde Tanrıya kendilerini eş koştular bu köftehorlar?.
   Neydi bizim Tanrımızın özelliği,Rahim olması,
   Yani yaratan.
   Adem Havvayı bilince Havva hamile kaldı,
   Karnı şişti,
   Belliki hamile,
   Oda tanrı gibi bir canlı yaratacak,
   Bir tür Tanrı olacak,
   İşte bu duruma çok bozulan tanrı,
   Adem ve Havvayı,
   Cennetten şutladı.
   Şimdi stratejik soru şu,
   Adem ,Havva ile çiftleşmeden önce condom mu kullanacaktı?
   Geldik zurnanın zırt dediği noktaya,
   Yıllar önce küçük bir toplantıda ,sanat güneşimiz,rahmetli şöyle bir hikaye anlatmıştı.
   Bilirsiniz ,Tanrı her şeyi uygun yaratmıştır.
   Siz hiç kasap masatı gördünüzmü?
   Yassı uzun bişeydir,
   Şekil itibariyle balığı andırır.
   İddea şu;
   Tanrı, erkek cinsel organını ,kadının vajinası için yaratsaydı,kasap masadı gibi bir organ yaratırdı.
   Halbuki o ,yuvakla bir organ yarattı,
   O,erkek cinsel organını,başka bi yer için yaratmıştı,
   Hem o zaman ,Havva anamız,hamile kalıp cennetten kovulmazdı.

   [Yanıtla](https://www.blogger.com/null)

   [Yanıtlar](https://www.blogger.com/null)

   1. [Necip Fazıl Alperen](https://www.blogger.com/profile/07835369029401262289)[15 Ağustos 2015 01:29](http://nisanyan1.blogspot.com/2015/08/faydal-meyveler-1.html?showComment=1439591360847#c1424803292842945341)

      Ne enteresan düşünceleriniz var ya. Yaratılışı bir penisle açıklamak enteresan gerçekten. Güzeldi ama, sürükleyici. Sevdim. :) Her 20 saniyede bir bir kadın hamile kalıyor ve bir bebek doğuyor, kadın bu bebeği doğurduğu için tanrı mı oluyor? Yoksa Allahın cenneti ayakları altına serdiği bir varlık mı? (Ha bu arada masat gibi olmasına gerek yok, şeklinden bakınca vajinanında penisinde tek görevi üremek, fazla anlamlar yüklemeyin. ;) )
   2. [Yanıtla](https://www.blogger.com/null)
3. [gülşen bacak](https://www.blogger.com/profile/06340281167177290628)[11 Ağustos 2015 14:12](http://nisanyan1.blogspot.com/2015/08/faydal-meyveler-1.html?showComment=1439291550718#c9141557324668734376)

   Adem ve havva hikayesindeki en basit ayrıntıyı kacirmisim.. doğru ya elma insan eliyle evrimlesmis bir meyve cennet bahçesine ait olamaz :) diğer taraftan doğa bir savaş alanıdır bu varoluş mücadelesinden soyutlanmış bir insan insanı vasıflarını kaybetmiş demektir. Hayvanat bahçesindeki maymun reyonu benzetmenizde oldukça yerindeydi.. teşekkür ederim harika bir yazıydı..

   [Yanıtla](https://www.blogger.com/null)
4. [Necip Fazıl Alperen](https://www.blogger.com/profile/07835369029401262289)[15 Ağustos 2015 01:22](http://nisanyan1.blogspot.com/2015/08/faydal-meyveler-1.html?showComment=1439590968239#c3963060422272661671)

   Yanlız son paragrafta yazdıkların güzeldi. İnsanların traji komik hallerini çok güzel bir şekilde açıklamışsın. Bi nokta varki - yazının temel düşüncesinin, aradığı sorununda bu olduğunu düşünüyorum - Adem elmayı yemeseydi biz cennette olurduk, sonra Allahın başarısız projeler olurdu vesaire demişsin. Evvela Allahın başarısız projesi olmaz. Bizde ademin elmayı yemesi zaten efsane, onlar boş hikaye yani. Bu kelimeyi bu ara çok duyuyorum, biz Allahın projesi değiliz, kuluyuz. Bu yüzden Allah bizi sınamak istedi, o yüzden burdayız. Anlayacağın gerçekte Adem elmamı yedi, şeftali mi, muz mu kestane mi belli değil. Bence sorunun cevabı bu: illaki dünyada olurduk, yine bu sınavdan geçerdik ve cennet cehennem olurdu.

   [Yanıtla](https://www.blogger.com/null)
5. [nicoles21](https://www.blogger.com/profile/06915942299234950739)[29 Eylül 2015 01:36](http://nisanyan1.blogspot.com/2015/08/faydal-meyveler-1.html?showComment=1443479783262#c3348981550369286911)

   keşke biraz bilimle ilgilenseniz. böyle felsefi bir soruya bilimsel olmayan, kısır düşüncelerle cevap vermek yakışmıyor sizlere. Din bir inançtır. Ve ne derseniz deyin sadece iki ihtimal var. Ya Tanrı vardır Ya da Yoktur. İkisi de korkunç derecede akılalmaz değil mi :)

   [Yanıtla](https://www.blogger.com/null)
6. [ERH](https://www.blogger.com/profile/10391514989925174476)[11 Haziran 2016 23:55](http://nisanyan1.blogspot.com/2015/08/faydal-meyveler-1.html?showComment=1465678555609#c7801761955817412392)

   Konunun uzmanı değilim; ama madem ki hiç kimse değinmemiş, bildiğim kadarını arz edeyim. Kuran'da Cennetten kovulma hadisesinde ne 'elma'dan veya başka bir meyveden söz edilir, ne de şeytanın önce Havva'yı, sonra Havva'nın da Adem'i kandırması söz konusudur.

   [Yanıtla](https://www.blogger.com/null)