# Ah, bi sol olsa ...

Feb 08, 2017

**Source:** https://nisanyan.substack.com/p/ah-bi-sol-olsa--17-02-08

---

Avrupa nasyonalistlerinin Koblenz’deki toplantısı hakkında yazmış [Ceyda Karan](http://www.cumhuriyet.com.tr/koseyazisi/666302/Trump_in_Avrupalilari.html). “Liberal demokrat kurumsal yapının bu vizyonu salt *‘aşırı sağ’* sıfatı ile etkisizleştirebildiği dönem geçiyor. Serbest piyasanın üstünlüğünü reddedip muhafazakâr sosyal politikalar öneren alt-sağ’a alternatif üretecek nitelikli bir Avrupa solu da ortada görünmüyor. AB *‘varoluşsal krize’* girerken, liberal sosyal kontrat işlemez hale gelirken, bu toplaşmanın tehlikelerini daha iyi idrak edebilen *‘solun’* bulunmaması tüm dünya için büyük sorun.”

I-ıh, solun bulunmaması değil sorun. Sol oracıkta, gözünüzün önünde, Koblenz’de toplanmış. Avrupa nasyonalizmi Avrupa solunun gayrimeşru çocuğudur. 1930’larda da öyleydi. Şimdi de öyle. Ana sloganları aynıdır: kolektivizm, korumacılık, “işçi-emekçi” romantizmi, elit düşmanlığı.

Asıl sorun, özgürlük yandaşlarının içinde bulunduğu dağınıklık ve kafa karışıklığıdır. Çözüm soldan gelmeyecek. Eğer gelecekse – ki kuşkuya düşmek için yeterli sebep var – liberal yönetici kesimlerin akıllarını başlarına toplamasıyla gelecek.