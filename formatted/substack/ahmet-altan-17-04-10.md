# Ahmet Altan

Apr 10, 2017

**Source:** https://nisanyan.substack.com/p/ahmet-altan-17-04-10

---

###

[![https://3.bp.blogspot.com/-9iD-Dav-N-E/WOuJa9z00CI/AAAAAAAAAac/YpsOCbkABC0-iLxliieuLKIX5wjFIQ3rACLcB/s1600/ahmet_altan_29_1252431658.jpg](https://substackcdn.com/image/fetch/$s_!nZC-!,w_1456,c_limit,f_auto,q_auto:good,fl_progressive:steep/https%3A%2F%2Fbucketeer-e05bbc84-baa3-437e-9518-adb32be77984.s3.amazonaws.com%2Fpublic%2Fimages%2F0a6d3b8d-b714-41c4-a6e3-c10c3c82a96c_200x142.jpeg "https://3.bp.blogspot.com/-9iD-Dav-N-E/WOuJa9z00CI/AAAAAAAAAac/YpsOCbkABC0-iLxliieuLKIX5wjFIQ3rACLcB/s1600/ahmet_altan_29_1252431658.jpg")](https://substackcdn.com/image/fetch/$s_!nZC-!,f_auto,q_auto:good,fl_progressive:steep/https%3A%2F%2Fbucketeer-e05bbc84-baa3-437e-9518-adb32be77984.s3.amazonaws.com%2Fpublic%2Fimages%2F0a6d3b8d-b714-41c4-a6e3-c10c3c82a96c_200x142.jpeg)

Adam Türkiye’nin en popüler romancısı. Değilse de ilk üçe girer.

Hoşunuza gitsin veya gitmesin, bir dönem Türkiye’nin kaderine damgasını vuran gazeteyi yönetmiş. Bu ülkede özgürlüklere inanan kalem sahiplerinin büyük bir bölümü onu izlemiş.

Hiçbir yazısında şiddeti övmemiş. Büyük bir belagatle demokrasiyi, özgürlüğü ve uygarlığı savunmuş. Bu ideallere hizmet ettiğine inandığı sürece hükümeti desteklemiş, inancını kaybedince eleştirmiş. Kimsenin körü körüne goygoyculuğunu yapmamış.

Kardeşi tanınmış bir iktisatçı, profesör.

Bu iki insan dört aydır esir. Tutuklu filan değil. Bilinmeyen kişi veya kurumlar tarafından, bilinmeyen nedenlerle tutsak edildiler. Dışarıyla temasları yok.

Ve asıl çarpıcı olan ne biliyor musunuz? Sözde bu ülkede özgürlüklerden yana olan birtakım gazeteciler, dört aydan beri tek kelimeyle bu insanlardan söz etmemeyi marifet sayıyor.

Bundan büyük rezalet var mı bu diyarda, emin değilim.
