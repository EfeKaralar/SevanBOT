# Gezelim görelim

Feb 17, 2017

**Source:** https://nisanyan.substack.com/p/gezelim-gorelim-17-02-17

---

*Gençbir arkadaş sormuş, yazın nereye gidelim, ama özel olsun, ayağa düşmemiş olsun diye. Cevap yazdım.*
Bundan 17 yıl önce “Herkesin Bilmediği Olağanüstü Yerler” adlı bir kitap çıkarmıştım, aşağı yukarı senin sorduğun soruya cevap. Yazık ki burası çok hızlı bozulan (gelişen?) bir ülke. Orada saydığım ıssız yerlerin birçoğu aradan geçen sürede ayağa düştü, restore edildi, asfalt yol yapıldı, kapısına biletçi kondu, ya da etrafı sitelerle çevrildi. Edirne’deki Bayezid külliyesi, hayatta gördüğüm en şiirli yerlerden biri idi, şimdi fakülte oldu. Ağtamar “restore” edildi, Kekova'daki Kaleköy dünyada benzeri olmayan büyülü bir mücevherdi, yol ve otopark geldi, sahildeki salaş lokantalar lüks sınıfa terfi ettiler. Memlekette “keşfedilmemiş” yer kalmadı – herhangi bir havayolu dergisini ya da gazetelerin Pazar ekini okusan, hepsi orada. Şimdi burada ne tavsiye etsem, bir iki sene içinde gittiğinde hayal kırıklığına uğraman ya da bana sövmen kuvvetli olasılık. Hiç bilinmeyen yerleri saysam, onlar da fazla kişisel/sübjektif olabilir.Mesela **Gerga** var Çine yakınında, dağ başında bir Karya kutsal alanı. Beni çok çarpmıştı, tanrıların otobüs durakları gibi, ama başkası ne bulur bilmem. Ya da Harran’a yakın **Küçük Selemmağar** mezrasındaki Geç Antik manastır kalıntıları. Manyak bir yer, ama yapıdan çok atmosfer akılda kalan. Ya da Tercan’ın Mercan köyüne yakın **Vank** dedikleri Surp Tavit Ermeni manastırı. Sıfır ziyaretçi.Antik ören yerlerinde ilk üçüm herhalde Kütahya yakınındaki Çavdarhisar’da **Aizanoi**, sonra **Pinara**(Fethiye’ye yakın) ve **Arykanda** (Finike’nin dağında). Baharda git yaza bırakma.Hıristiyan döneminin en çarpıcı eserleri galiba Artvin’deki kiliseler – **İşkhan, Öşk, Haho, Dörtkilise, Barhal**. Başlı başına bir yolculuğa değer.İslam eserlerinin zirvesi **Divriği** Ulucamiidir. Osmanlı İstanbul dışında genelde zayıf, ama **Payas**’taki Sokollu külliyesi ile, büsbütün rezil olmadıysa Edirne’deki Bayezidiye kayda değer.Midyat civarındaki Süryani kiliseleri arasında da şaheserler var. **Anıtlı** (Hah) köyündeki mimari bakımından, **Gülgöze** (Aynwardo)’daki atmosfer bakımından eşsiz.

#### 6 yorum:

1. Cemil Ben[18 Şubat 2017 10:49](http://nisanyan1.blogspot.com/2017/02/gezelim-gorelim.html?showComment=1487404198896#c4508733477844651043)

   Amasra çok güzeldi, üç yıl önce gitmiştik. Hem fazla keşfedilmemiş, Karadeniz sahilindeki en güzel yerlerden biri.

   [Yanıtla](https://www.blogger.com/null)

   [Yanıtlar](https://www.blogger.com/null)

   1. Adsız[24 Şubat 2017 18:31](http://nisanyan1.blogspot.com/2017/02/gezelim-gorelim.html?showComment=1487950287587#c7445437123004175777)

      Katılmıyorum. Amasra gördüğüm en uyduruk yerlerden biriydi. Sadece deniz var başka bir şey yok. Kültürel anlamda bir hiç.
   2. [Yanıtla](https://www.blogger.com/null)
2. [Adnan Akcay](https://www.blogger.com/profile/07568382341638818681)[19 Şubat 2017 13:59](http://nisanyan1.blogspot.com/2017/02/gezelim-gorelim.html?showComment=1487501980210#c2648871837068000215)

   Galiba "içeride" olan biziz, Nişanyan değil...

   [Yanıtla](https://www.blogger.com/null)
3. [kendini geliştir](https://www.blogger.com/profile/09782236250336368720)[19 Şubat 2017 15:11](http://nisanyan1.blogspot.com/2017/02/gezelim-gorelim.html?showComment=1487506318087#c3612805011911208139)

   Bu yorum bir blog yöneticisi tarafından silindi.

   [Yanıtla](https://www.blogger.com/null)
4. [Haluk Yurtkuran](https://www.blogger.com/profile/02152665336296585568)[21 Şubat 2017 00:31](http://nisanyan1.blogspot.com/2017/02/gezelim-gorelim.html?showComment=1487626267974#c6532319890406304282)

   Bir kısmını ne olur kendine sakla, bir daha gittiğinde aynen duruyor olsun.��

   [Yanıtla](https://www.blogger.com/null)
5. [GurbetKusu](https://www.blogger.com/profile/16234958415133742909)[21 Mart 2017 09:29](http://nisanyan1.blogspot.com/2017/02/gezelim-gorelim.html?showComment=1490077794726#c3157238851403490986)

   Cezaevinden bir seyehat kitabı yazmak yakışır Sevan abime.

   [Yanıtla](https://www.blogger.com/null)