# Mağdurlara saygı

Jul 01, 2015

**Source:** https://nisanyan.substack.com/p/magdurlara-sayg-15-07-01

---

“*Ülkede sistemli olarak ayrımcılığa uğramış olan başlıca üç grup var: Dindarlar, Kürtler ve gayrimüslimler*” demiş Serdar Kaya, beni izana davet eden [yazısında](http://derinsular.com/tartisilmazlari-tartisabilmek/).

Bu, şaşırtıcı bir iddia. Öncelikle memlekette siyasi baskı ve ayrımcılık deyince ilk akla gelen grup unutulmuş. Solcular nerede? 1920’lerden 1990’lara dek aralıksız olarak polis baskısı altında tutulan, yasaklanan, fişlenen, işinden kovulan, vatan haini sayılan, tutuklanan, işkence gören, idam edilen, evlerine girilip kitapları “yakalanan” onlar değil miydi?

Aleviler de bir menşın hak ederdi sanıyorum. 1940’lardan sonra sistemli bir siyasi baskı görmediler belki, ama sosyal düzeyde her türlü hakarete ve ayrımcılığa maruz kaldılar, linç edildiler, linç tehdidiyle kasaba ve köylerinden sürüldüler. Dersim’de katledilen 28.000 Alevi’nin ve onun arkasında yatan 500 yıllık zulüm ve zorbalığın anısı silinmiş midir sizce?

Ya Ethem’in ve Düzce isyanlarının günahını ebedi bir yük olarak taşıyan Çerkesler? İstihbarat paranoyası altında yaşayan Hatay ve Urfa Arapları? İnsan bile sayılmayan Çingeneler? Yaradandan ötürü yaratılanı sevdiğini iddia edenlerin kana susamış küfürleri altında hayatları karartılan eşcinseller? Devletin ve “dindar” toplumun el birliğiyle tükürük yağmuruna tuttuğu din karşıtları?

Saydığım grupların hiçbiri sayıca, mesela gayrimüslimlerden az değildir. “Dindarlar” etiketi altında sayıları kabartılmaya çalışılan dincilerden de az olduklarını sanmıyorum.

“Dindar” ne demek ve nasıl bir ayrımcılığa uğramışlar, onu da kısaca mercek altına alalım. Benim bildiğim, “dindar” diye kafasına örtü bağlayıp salondaki halıyı işgal eden teyzelere ve sakal koyverip cami avlusunda dedikodu yapmayı seven amcalara denir. Entellerin hafif yollu istihzasına hedef olmuşlardır belki, ama bundan öte herhangi bir siyasi, hukuki, sosyal, entellektüel teröre maruz kaldıklarını iddia eden bence hayal görüyordur, ya da TC’nin muktedir olduğu siyasi ve sosyal terörün boyutları hakkında gerçekten bir fikri yoktur.

Geçmişte TCK 163. madde ya da 28 Şubat gibi uygulamalar altında mağdur edilen kesim dindarlar değildi, dincilerdi, yani islamcılardı. Yani bir dini benimsemiş olmak dışında kimseye zararı dokunmayan insanlar değil, benimsedikleri dinin vecibelerini şu ya da bu ölçüde, şu ya da bu yöntemle, toplumun geri kalanlarına empoze etmeyi dava edinmiş insanlardı. Toplumun geri kalan kısmı bunlardan korkmakta haklı mıydı? Bu soruya net bir cevap vermek zor. Eskiden haksız olduklarını düşünürdüm. Şimdi o kadar emin değilim.

Bu tehlike algısına rağmen yine de kabul etmek gerekir ki TC devletinin dincilere yaklaşımı her zaman ılımlı ve affedici olmuştur. Mesela Kürtler gibi katliama uğramadılar. Gayrimüslimler gibi soyulup soğana çevrilip yurtlarından sürülmediler. Aleviler gibi linç edilmediler, eşcinseller gibi hayatları karartılmadı. Dönem dönem örgütleri dağıtıldı, en sivri sözcüleri hapsedildi, kamu hizmetlerinden kovuldular, merkez medyada aleyhlerine çirkin manşetler atıldı, o kadar. Eğer “sistemli ayrımcılık” buysa, mesela 1944 ve 1950 sonrasında topluca tutuklanan Türkçü-ülkücülerin, ya da 2007 ertesinde kovuşturlan askerlerin de ayrımcılık kurbanı olduklarını kabul etmemiz gerekir.

“Başörtülü kızlara Akmerkez’de pis pis bakıyorlar” deseniz size hak verir ve gönüldaşlık ederiz. Ama hemen ardından, Erzurum’da Ramazan ayında elinde gazozla dolaşanlara, Bingöl’de şortla gezenlere, Yozgat’ta sevgilisiyle öpüşenlere, İstanbul’da eşcinsel yürüyüşü düzenleyenlere nasıl bakıyorlar diye sormayı ihmal etmeyiz. Başörtüsü takmakla, Ramazan ayında göstere göstere rakı içmek arasında, ilke ve itikat ve insanlık onuru açısından ne fark olduğunu anlamakta zorluk çekeriz. “Canım sen de git odanda iç rakını, ona karışıyor muyuz?” diyenlere, “sen de başörtünü odanda tak, ona karışıyor muyuz?” cevabı verildiğinde susup hak vermek zorunda kalırız.

Bence şu konuda kafamızın net olması lazım. Davanız birtakım şeylere inanmak, o inançların gerektirdiği davranış biçimlerini göstermek, sizin gibi düşünen insanlarla serbestçe bir araya gelmek, görüşlerinizi dinlemek isteyenlere anlatabilmek ve bundan dolayı utanmamak ve korkmamak mı? Yoksa hayalinizdeki ahlak ve toplum modelini herkese, yahut sadece Müslümanlara, ya da kendi kasabanıza, ya da sadece kendi kadınlarınıza ve kızlarınıza dayatmak mı? Eğer ilkiyse haklısınız. İkincisiyse tecavüzkârsınız, karşınızdakinin savunma hakkı doğar. Ve eğer ki “İslam öyle bir din değil, toplumsal düzenden ayrı düşünülemez” derseniz, karşınızdakilerin bundan çıkaracağı tek sonuç islamın tehlikeli bir saldırganlık dini olduğu ve demokrasiyle asla bağdaşmayacağı olur. Kavga çıkar.

Günde beş defa hoparlörle ezan okunmasından başlayalım mı tartışmaya? Sizce ibadet midir, yoksa tecavüz müdür? Kendi iman ve kültür alanlarını mı korumaya çalışıyorlar, yoksa başkasının hanesine girip sopa mı sallıyorlar?

Sabah akşam sopa sallayanların, karşılarında iki çift laf eden birini bulunca, “Ama Sevan Bey, arkadaşlarımızın kalbi kırılacak şimdi, demokratik diyaloğumuz zora girecek” diye mıy mıy etmeye başlamaları sizce nasıl bir anlayışın ürünüdür?

#### 15 yorum:

1. **Adsız**[3 Temmuz 2015 00:41](http://nisanyan1.blogspot.com/2015/07/magdurlara-sayg.html?showComment=1435873264042#c5190001319891611064)

   Sevan Bey, bir tv programında dindarlar ile aramda ufaktan bir aşk başlamıştı demiştiniz ya, ben o dönem size tutulanlardanım. Yanlış Cumhuriyet'inizi zevkle okurken, "bende böyle düşünmüştüm, adam da ne yazmış" gibi düşüncelerle bitirmiştim. Deli ve gözü kara bir adamdınız, eşinize yaptığınızdan dolayı sosyal linçe uğrarken bile umursamazca davranabiliyordunuz. Kötünün gözlerinin içine bakarak bunu haykırabilmenize eyvallah, âmâ mütedeyyin kesime de bu kadar da saydırmayın. Resmi ideolojinin dindarları çok ezmediğini, zımnen kolladığını düşünmeniz bence dine karşı ön yargınızdan kaynaklanıyor. Resmi ideoloji dine çok baskı yaparsa bunun ters tepeceğini, ne bileyim İran'da Şah Rıza ya da Afganistan'daki Emanullah gibi karşı devrim ile alaşağı edileceğini iyi bilmekte. Sonuçta nerdeyse çeyrek asır Genelkurmay başkanlığı yapan F.Çakmak gayet dindar bir adam olarak bilinir. Kendimle çelişmek için bunu yazmıyorum, Atatürk'ün pragmatist politikasının bir tezahüründen bahsetme gayesindeyim. Bu ülkede sistem için hala en tehlikeli unsur dindarlardır. Kurumsal manada ateizme yakın duran bir ideoloji hayatlarımıza yön vermekte. Evet 65 yıldır sağ partiler tarafından yönetiliyor olsak bile durum bu. Tıpkı tüm kurumlarıyla kapitalist olan Yunanistan'daki Çipras'ın yaman çelişkisi gibi. Neyse konu çok dağılmasın. Sizi biraz Machiavelli'ye benzetiyorum, ya da Osmanlının mütebahhir gayrimüslimleri gibisiniz. Ve herşeye rağmen bu ülkenin değerisiniz.

   [Yanıtla](https://www.blogger.com/null)
2. **Adsız**[3 Temmuz 2015 03:37](http://nisanyan1.blogspot.com/2015/07/magdurlara-sayg.html?showComment=1435883854384#c4403890487416798429)

   Günde beş defa hoparlörle ezan okunması tecavüzdür ama bir dönem uygulanan Arapça ezan yasağı/Türkçe ezan dayatması da dindarlara bir tecavüz değil miydi?
   Ezanın hoparlörle okunmasına karşı olan dinciler de var. Örneğin Mehmet Şevket Eygi. Laik/dinsiz kesimde de tek parti dönemindeki ezan uygulamasına karşı olanlar var elbette ama çoğunluk bunu savunuyor, bazıları dinci kesimin bundan yakınmasına bile tahammülsüz.

   [Yanıtla](https://www.blogger.com/null)
3. **[Nur Samet Dursun](https://www.blogger.com/profile/14816958228124035005)**[3 Temmuz 2015 04:48](http://nisanyan1.blogspot.com/2015/07/magdurlara-sayg.html?showComment=1435888133737#c5478847481424582640)

   Çok güzel bir yazı sevan bey bazen bunları düşünürken isyandan çıldırıyorum ve ulan bu dünyada bunları bir tek benim düşünüyorum bunları tespit eden bir benmiyim diye kafayı yiyorum israil Filistinli katlediyor diyen adamların aynı zamanda Yahudileri dini gereği katletmeleri gerektiğini onların lanetli olduklarını söyleyen kişiler olması başörtüye dokundular aaa insan hakkı diyenlerin müslüman olmayan herkeze hakaret ve tehdit yağdırması kemalist sisteme laf attı diye hakkında ceza çıkan adamın ifade özgürlüğü diye AHİM'e koşarken charlie hebdo da vurulan Karikatürüistler için oda yapmasaymış demeleri beni çileden çıkarıyor ve yahu bunları farkedip kahrolan bir benmiyim diyorum ve yazılarınızı okudukça bir ben olmadığımı düşünüyor ve biraz daha umutlu ve mutlu oluyorum. Hep yazın ve bu inanç görünümlü faşizme karşı isyan edenler yalnız olmadıklarını görsünler.

   [Yanıtla](https://www.blogger.com/null)

   [Yanıtlar](https://www.blogger.com/null)

   1. **Adsız**[20 Nisan 2016 17:27](http://nisanyan1.blogspot.com/2015/07/magdurlara-sayg.html?showComment=1461162461130#c737994062358897914)

      Charlie Hebdo cinayetinin haksızlığı, Peygamber efendimize karikatürlerle yapılan hakaretleri haklı ve masum çıkarmaz. Ayrıca inanç görünümlü Faşizm gibi uydurma tabirleri kullananlar, farkında olmadan kendileri dayatmacı oluyor ve düşmanlık sergiliyorlar. Allah Türkiye'yi sizin gibilerin eline bırakmasın, aksi takdirde savaş çıkar.
   2. **[Yanıtla](https://www.blogger.com/null)**
4. **Adsız**[3 Temmuz 2015 10:00](http://nisanyan1.blogspot.com/2015/07/magdurlara-sayg.html?showComment=1435906840667#c5201148999595191995)

   Serkan: Bu kadar mantıklı / rasyonel ifadeleri bir başkasından dinlemedim/okumadım. Nasıl oluryor da Sevan marjinal, diğerleri normal oluyor anlayamıyorum

   [Yanıtla](https://www.blogger.com/null)
5. **[andrea](https://www.blogger.com/profile/00277066524829436977)**[3 Temmuz 2015 11:21](http://nisanyan1.blogspot.com/2015/07/magdurlara-sayg.html?showComment=1435911696072#c5483946446894040502)

   Aklınıza sağlık, teşekkğrler.

   [Yanıtla](https://www.blogger.com/null)
6. **[onur demir](https://www.blogger.com/profile/10173502425787936202)**[4 Temmuz 2015 19:41](http://nisanyan1.blogspot.com/2015/07/magdurlara-sayg.html?showComment=1436028078048#c548088597850824732)

   Üstad neden deist değilsin de ateistsin aydınlat bizi.Kütleçekim neden var,her biri diğer 10 bin hücre ile iletişim kuran nöronlar neden var,elektronlar,nötronlar neden var,Doğa'nın ve doğa kanunlarının ötesinde bir şey olup olmadığını bilen bir kişi bile yokken :)

   [Yanıtla](https://www.blogger.com/null)
7. **[Doğum Günü Kutlama Mesajları](http://sozleri-mesajlari.com/dogum-gunu-kutlama-mesajlari.html)**[5 Temmuz 2015 01:33](http://nisanyan1.blogspot.com/2015/07/magdurlara-sayg.html?showComment=1436049199054#c9171697599639283840)

   Doğum Günü...

   [Yanıtla](https://www.blogger.com/null)
8. **[Kerem Alp Eren Kaya](https://www.blogger.com/profile/05263702442194789267)**[6 Temmuz 2015 02:15](http://nisanyan1.blogspot.com/2015/07/magdurlara-sayg.html?showComment=1436138105731#c5418122876982020501)

   Entellerin hafif yollu istihzası mı? Saygı değer hocam hakim sınıf olan enteller (ki bu kitle ekseriyetle sizin ayrımcılağa en fazla uğrayan dediğiniz solculardan oluşur) tüm bir yaşamınlarını ve hayat standartlarını dindarlara söverek, dışlayarak, ayrıştırarak devam ettirebilmiş. Aristokratlara yaraşır yemek maslarında solculuk oynarken zulmüne güya uğradıkları devletle hep bu dindarlara yönelik tutum hsusunde el ele tutuşmuşlar. Samimiyetinize sığınarak size şunları sormak istiyorum; toplumun çoğunluğunu oluşturan bir kitleye (din, ırk, mezhep vs.) yapılanlarlar, sırf çoğunluğu oluşturdukları için meşru mu sayılıyor? Böyle evrensel bir kural mı var? Ya da azınlık olmak her koşulda haklı olabilmeyi nasıl mümkün kılıyor?

   En kısa zamanda özgürlüğünüze kavuşabilmeniz dileğiyle
   Saygılar, hürmetler.

   [Yanıtla](https://www.blogger.com/null)
9. **[fatih kanlı](https://www.blogger.com/profile/04208448501682155487)**[10 Temmuz 2015 03:24](http://nisanyan1.blogspot.com/2015/07/magdurlara-sayg.html?showComment=1436487866281#c379094941621613674)

   Hadi Kur'anı Kerimi Muhammed yazdı, peki şu kainat kitabını kim yazdı?
   Haa bu arada Mekke çöllerinde 1450 yıl önce
   biri çıkıp gökyüzü tabakalarından ve iki denizin kavuştuğu yerde suların birbirine karışmadığından bahsetmesi ve de anne rahmindeki bebeğin gelişim aşamalarını detaylıca belirtmesi bazı "akıl sahiplerine" hala birşey anlatmıyor mu?
   Yine O peygamberki yüzlerce yıl süren zengin ve güçlulerin,mazlumlara yaptığı zulme karşı o mazlumlumlarla birleşip başkaldiriya kalkışması ve kadınlara ve çocuklara o donemde bile insanlık onurunu tattirmasini gorememek ne büyük talihsizlik?
   Düzene karşı çıkanları sürgüne,hicrete zorlayanlara hep sabretti müslümanlar.Ama Medine önlerine gelip muslumanlarin köklerini kurutmaya gelenlere karşi canlarini ve savunduklari degerleri korumayi seçenlere saygi duymayanlar icin hayatta hangi değerden bahsedebilirler.

   [Yanıtla](https://www.blogger.com/null)
10. **[alp aker](https://www.blogger.com/profile/18299111357351686824)**[15 Temmuz 2015 16:33](http://nisanyan1.blogspot.com/2015/07/magdurlara-sayg.html?showComment=1436967180925#c6888954491911463695)

    Müslüman dindarların bu dünyada başka din veya inançların olduğunu ve bunlara da saygı gösterilmesi gerektiğini kabul etmeleri gerekiyor. Dahası halkın % şu kadarı müslüman söylemi inanç özgürlüğü babında bir yarar sağlamıyor.

    [Yanıtla](https://www.blogger.com/null)

    [Yanıtlar](https://www.blogger.com/null)

    1. **[Buzbey](https://www.blogger.com/profile/03085637912513034642)**[3 Ocak 2016 23:55](http://nisanyan1.blogspot.com/2015/07/magdurlara-sayg.html?showComment=1451858110856#c8629386264668791711)

       Amacın salt özgürlük olduğuna inanıyorsanız üzülerek belirtmeliyim ki düştesiniz, uyanın lütfen. Batıda özgürlük çığırtkanlığı yapıp ilk terör saldırısında bir haftaya yakın sokağa çıkma yasağı ilan eden Fransa mı, anayasasına Minare yapmak yasaktır yazan İsviçre mi özgürlükçü? Yoksa gümrüğünden elma bile geçirmeyen Avustralya mı? ABD sıralamada bir yere konmaz, çünkü gelir dağılımı eşitsizliğinde bizden aşağı kalmıyorlar sağolsunlar, ha birde kaçak Meksikalı göçmen krizi var.
       Şimdi şunu aklımıza yazalım. Özgürlük güçle elde edilir. Güç de sorumluluk olmadan buharlaşır gider. Toplumda insanlar delikanlı gibi sorumluluk alma eğilimine girmeden özgürlük istiyoruz derse ya dayak yer ya dalga. Bu dünyanın her yerinde böyledir.
    2. **[Yanıtla](https://www.blogger.com/null)**
11. **[Banu Örenk](https://www.blogger.com/profile/12429141189889981995)**[5 Ağustos 2015 22:22](http://nisanyan1.blogspot.com/2015/07/magdurlara-sayg.html?showComment=1438802575560#c6532388192766376787)

    Ağzınıza sağlık. İnşallah bu esaret te biter de sizin gibi insanlar çoğalır. Esarete rağmen varoluşunuzdaki ısrar ise sizi her zaman biraz istisnai yapacaktır.Şükürler olsun ki sizin gibi sesler herşeye rağmen var.

    [Yanıtla](https://www.blogger.com/null)
12. **[Buzbey](https://www.blogger.com/profile/03085637912513034642)**[3 Ocak 2016 23:48](http://nisanyan1.blogspot.com/2015/07/magdurlara-sayg.html?showComment=1451857698588#c7357577277914562536)

    Kararsızlık. Bu yöntem Osmanlı'nın başarıyla uyguladığı farklılık yönetimine benzemiyor, olsa olsa Atatürkçülüğün İslam versiyonu olur en yakın. Genelde bu yöntemi otoriter düzenler muhalif durumda bulunan halkı bezdirmek ve olanaklı ise saldırgan bir duruma getirdikten sonra kanuna karşı geldikleri için ezmek. Yöntemin işlemediğini söyleyemem. Sizi bile içeri almayı başardıklarını düşünürsek, ya siz yeteri kadar akıllı değilsiniz ya da bu yöntemin uygulayıcılarının göründüklerinden akıllı olduklarını kabullenmek zorundasınız.

    [Yanıtla](https://www.blogger.com/null)
13. **Adsız**[6 Ocak 2017 19:25](http://nisanyan1.blogspot.com/2015/07/magdurlara-sayg.html?showComment=1483719944231#c4823921945496023368)

    Ekşisözlükte yazan biri dindar kesime yapılan baskılardan, başörtülülerin okullara ve devlet memuriyetlerine alınmamalarından falan bahsetmiş ve ardından laiklerin yaşam tarzına kimsenin karışmadığını bazı örneklerle savunmuş. Şöyle yazmış;

    şimdi laikçi sekülerlerin yaşam tarzına bakalım:
    - bolca içki içmek,
    - olabildiğince çıplaklık (süper mini etekler, göğüs dekolteleri, bel ve sırt dekolteleri)
    - küfürlü ve müstehcen konuşma yapmak,
    - mümkün olan her yerde öpüşüp yiyişebilmek,
    - ramazan'da oruç tutmamak
    bunların hangisine engel koyuluyor?
    hiçbirisine.
    neredeyse çırılçıplak geziyor, istediğiniz gibi içiyor, istediğiniz gibi konuşuyor, öpüşüyor, yiyişiyorsunuz. ramazan'da oruç tutmadığınız gibi tutanlara hakaretler savuruyorsunuz. (saat 10'dan sonra içki yasağı var diyenlere, parkta içemiyoruz diyenlere de ananas girsin. bi zahmet o saatte marketten aldığın içkiyi parkta içip de millete musallat olmayacaksın, içkini önceden al stokla böyle dertlerin olmaz. kimse alkol almanı yasaklamıyor.)
    liselere mi alınmıyorsunuz?
    üniversitelere mi alınmıyorsunuz?
    kamuya mı giremiyorsunuz?
    özel şirketlerde mi çalışamıyorsunuz?
    akademiye mi sokmuyorlar?
    fikir beyan ettin diye hapse mi atılıyorsun? (darbe destekçiliği ve hakaret fikir değildir)
    içki içiyorsun, dekolte giyiyorsun diye terfi mi verilmiyor? işten mi atılıyorsun?
    nedir bu yaşam tarzımıza müdahele ediyorsunuz yalanı.
    neye müdahele edildi? niye bu kadar kolay yalan söylüyorsunuz?
    bakın bu aslında her şeyi çok güzel özetliyor.
    "senin yaşam tarzına müdahale eden yok. sen artık benim yaşam tarzıma müdahele edemediğin ve bir daha asla edemeyeceğin için gerginsin."

    [Yanıtla](https://www.blogger.com/null)