# Libya'dan Adıyaman'a

Jan 20, 2017

**Source:** https://nisanyan.substack.com/p/libyadan-adyamana-17-01-20

---

Bundan on on iki sene önce okumuştum Septimius Severus’un biyografisini. MS 200 yılı civarında Roma İmparatoru. Aklımda neler kalmış?

1- Libya’da doğmuş. Leptis Magna’lı, bugünkü Sirte yakını yanılmıyorsam. Anadili Fenikece, yani Süryanice ve İbraniceye benzer bir dil. Arapçaya da çok uzak değil.

2- Ama doğuştan emperyal elitin parçası. Babası Latince eser sahibi, senatör filan. Roma’da evleri var.

3- Libya’da o tarihte sadece şehirlerde Fenikece konuşulurmuş. Hinterlandda Libyalılar diye ayrı bir millet var, barbar sayılıyorlar, dilleri ayrı.

4- Bir süre Suriye valiliği yapmış. Oradayken Humus şeyhinin kızı ile evlenmiş. Oğulları Caracalla ve Geta yarı Fenikeli yarı Arap ya da Arabımsı; ana tarafından ataları Humus'taki Beyth-elah tapınağının muhafızları Şemsi Kerem ve Süheym sülalesi.

Kâhta’daki Cendere Köprüsü’nü bilirsin. Dört köşesinde ailenin dört ferdinin kabartmaları ya da yazıtları mı ne varmış. Üçü halen durur. Carcalla kardeşi Geta’yı öldürtünce onunki kırılmış olabilir diyorlar.

[![](https://substackcdn.com/image/fetch/$s_!ANVq!,w_1456,c_limit,f_auto,q_auto:good,fl_progressive:steep/https%3A%2F%2Fbucketeer-e05bbc84-baa3-437e-9518-adb32be77984.s3.amazonaws.com%2Fpublic%2Fimages%2F3c8f69c9-315a-4d68-be11-c243d8622b96_320x214.jpeg)](https://substackcdn.com/image/fetch/$s_!ANVq!,f_auto,q_auto:good,fl_progressive:steep/https%3A%2F%2Fbucketeer-e05bbc84-baa3-437e-9518-adb32be77984.s3.amazonaws.com%2Fpublic%2Fimages%2F3c8f69c9-315a-4d68-be11-c243d8622b96_320x214.jpeg)