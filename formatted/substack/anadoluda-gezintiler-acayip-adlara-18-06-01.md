# Anadolu'da gezintiler: Acayip adlara devam

Jun 01, 2018

**Source:** https://nisanyan.substack.com/p/anadoluda-gezintiler-acayip-adlara-18-06-01

---

[![](https://substackcdn.com/image/fetch/$s_!IAqs!,w_1456,c_limit,f_auto,q_auto:good,fl_progressive:steep/https%3A%2F%2Fbucketeer-e05bbc84-baa3-437e-9518-adb32be77984.s3.amazonaws.com%2Fpublic%2Fimages%2F5d9bd8a2-c4ca-408b-84ec-2b644ac4a702_400x160.jpeg)](https://substackcdn.com/image/fetch/$s_!IAqs!,f_auto,q_auto:good,fl_progressive:steep/https%3A%2F%2Fbucketeer-e05bbc84-baa3-437e-9518-adb32be77984.s3.amazonaws.com%2Fpublic%2Fimages%2F5d9bd8a2-c4ca-408b-84ec-2b644ac4a702_400x160.jpeg)

+nis ve +nıs ekli yer adlarıHaritada eski adı +nıs veya +nis ile sonuçlanan toplam 182 adet yerin tümünü görüyorsunuz. Hiç biri – bir ihtimal Nizip’teki Munis hariç – Türkçe değil, çünkü Türkçede penis, tenis ve mütecanis dışında, öyle biten veya bitebilen başka sözcük veya kişi adı yok. Kürtçe de değil sanırım: Benim Kürtçe bilgim kesin bir şey söylemeye yetmez, ama danıştığım arkadaşlar da makul bir öneri getiremediler. Aydın ve Denizli’deki iki adet Gerenis/Girenis ile Muğla’daki Mersenis ve Rize’deki Hanis hakkında fikrim yok; Yunancadan alıntı muhtemel, ama orijinalini bilmiyorum. Eğridir’deki Nis veya Niş Yunanca “ada” demek. Geriye kalan 176 taneyi aşağıda listeledim.İki not. 1930 ve 1946 tarihli Dahiliye Vekaleti listeleri bu yerlerin çoğunu +nis olarak yazmış. Ancak bildiğim kadarıyla yerel telaffuz birçoğunda +nıs, hatta Hakkari ve Hizan’da kulağıma gelen sertleştirilmiş s ile +nıss gibi. Burada ayırt etmeye kalkmadım, hepsini +nis yazdım. Nişanyanmap’te karışık, çoğu +nıs. İkincisi, yazımda büyük problemler var. İsimler acayip, eski yazıdan yeni yazıya aktarım problemleri daha da acayip. Çoğu yerde yerel telaffuza ilişkin en güvenilir kaynak Kiepert haritalarıdır; onun da Van-Hakkari-Bitlis paftaları yok, yayınlanmamış. Her halükârda mesela Arkanis-Arkinis-Arkunis-Erkinis, Koçanis-Koçvanis-Kocganis, Mirkanis-Mirvanis-Miryanis aynı adın varyantları olsa gerek. [Açkanis](https://www.blogger.com/null) Çatak Van Ağvanis Gölova Sivas Akinis Başkale Van Akpinis Korkut Muş Akunis Hizan Bitlis Arçganis Pervari Siirt Arkanis Çatak Van Arkinis Gevaş Van Arkunis Olur Erzurum Arnis Korkut Muş Arnis Yedisu Bingöl Avanis Eruh Siirt Avanis Merkez van Avranis Merkez Hakkari Axçanis Gürpınar Van Ayanis Merkez Van Babanis Gürpınar Van Barbunis Midyat Mardin Bavanis Yüksekova Hakkari Bedrevanis Horasan Erzurum Behanis Gürpınar Van Bilvanis Baykan Siirt Bovanis Yüksekova Hakkari Çağirnis Tortum Erzurum Çiçkanis Çatak Van Cifenis Koyulhisar Sivas Cinis Aşkale Erzurum Çıpxınis Merkez Bayburt Çoravanis Merkez Van Derbedanis Gürpınar Van Didanis Gürpınar Van Dımnis Bahçesaray Van Endiyanis Hizan Bitlis Engüştanis Gürpınar Van Erdanis Merkez Hakkari Erkinis Aydıntepe Bayburt Erkinis Yakutiye Erzurum Erkinis Yusufeli Artvin Ermanis Merkez Van Ermenis Doğanşar Sivas Ernis Muradiye Van Ferhinis Çatak Van Fopercanis Pervari Siirt Gaxanis İspir Erzurum Gercanis Refahiye Erzincan Goranis Merkez Hakkari Gornis Narman Erzurum Govanis Beytüşşebap Şırnak Govenis Merkez Malatya Hareganis Edremit Van Havinis Merkez Bitlis İninis Çatak Van İşkimanis Çatak Van Kaçikonis İspir Erzurum Kafkanis Hizan Bitlis Kalanis Yüksekova Hakkari Kalgonis İspir Erzurum Kanis İspir Erzurum Kânis Hizan Bitlis Karonis İspir Erzurum Kerevanis Edremit Van Kertinis Yüksekova Hakkari Kimyanis Pervari Siirt Kinanis Eruh Siirt Kinyanis Yüksekova Hakkari Kıpanis Pazaryolu Erzurum Kirvanis Başkale Van Kirvanis Yusufeli Artvin Kobanis Merkez Van Koçanis Merkez Hakkari Koçkanis Narman Erzurum Kocvanis Mazgirt Tunceli Koğanis Tortum Erzurum Kolanis Mutki Bitlis Kornis Narman Erzurum Kotranis Merkez Hakkari Manis Yüksekova Hakkari Martenis Çatak Van Marunis Merkez Hakkari Matmanis Gevaş Van Mekanis Yüksekova Hakkari Merinis Şenkaya Erzurum Metolanis Yüksekova Hakkari Miçkanis Gevaş Van Mirkanis Pazaryolu Erzurum Mirvanis Tercan Erzincan Miryanis Merkez Bitlis Mışeknis Suşehri Sivas Mocgonis Merkez Bitlis Momkanis İspir Erzurum Mûnis Hazro Diyarbakır Müşkünis Merkez Bitlis Nanis Bahçesaray Van Nazırvanis Şenkaya Erzurum Nernis Hizan Bitlis Noravanis Merkez Van Norevanis Bahçesaray Van Oğvanis Tatvan Bitlis Oranis Tatvan Bitlis Pahvanis Gevaş Van Palanis Merkez Hakkari Panganis Hizan Bitlis Paranis Bahçesaray Van Paxnis Pazaryolu Erzurum Peltanis Merkez Hakkari Pendekanis Gevaş Van Pendivanis Tatvan Bitlis Penganis Tatvan Bitlis Peranis Başkale Van Perçanis Tuzluca ığdır Pevanis Yüksekova Hakkari Piltanis Gevaş Van Piranis Yüksekova Hakkari Pirkanis Merkez Hakkari Piyanis Merkez Hakkari Poğanis Merkez Van Poğonis Gevaş Van Posanis Refahiye Erzincan Qûrânis Merkez Hakkari Resulanis Başkale Van Sağnis Karlıova Bingöl Şahmanis Gürpınar Van Şahmanis Tatvan Bitlis Şahmunis Çatak Van Sanis Merkez Bitlis Sarnis Lice Diyarbakır Şarunis Başkale Van Şertinis Merkez Hakkari Setmanis Saray Van Şêxcanis Çatak Van Sikânis Başkale Van Şikranis Tatvan Bitlis Şimanis Başkale Van Şimûnis Merkez Hakkari Şirinis Hizan Bitlis Sirûnis Şemdinli Hakkari Siyanis Baykan Siirt Sozvanis Çatak Van Şuşanis Merkez Van Tahmanis Gevaş Van Tahmanis Gürpınar Van Tığnis Almus Tokat Tiknis Akyaka Kars Tunis Ahlat Bitlis Varekanis Baykan Siirt Varenis Gevaş Van Varginis Göle Ardahan Varnis Hizan Bitlis Vartinis Korkut Muş Vartinis Tatvan Bitlis Verindanis Gevaş Van Verkanis Merkez Hakkari Verkonis Gevaş Van Voçxaranis Gürpınar Van Xaçanis Çatak Van Xanânis Merkez Hakkari Xaragonis Merkez Van Xaynis Olur Erzurum Xerdelanis Merkez Hakkari Xındinis Hizan Bitlis Xınis Hınıs Erzurum Xınis Silopi Şırnak Xırindanis Patnos Ağrı Xırkanis Gürpınar Van Xoranis Adilcevaz Bitlis Xozevanis Erzurum Xozunis Merkez Erzincan Xubanis Hizan Bitlis Zeranis Merkez Van Zerdenis Oltu Erzurum Zeynis Gürpınar Van Zirvandanis Merkez Van Zuvanis Aziziye Erzurum
İtiraf edeyim, ilk farkına vardığımda bu formasyon uzunca bir süre kafamda muamma olarak kaldı. Hatta 2009-2010’da bir iki yazımda kısaca sözünü ettiğimi hatırlıyorum, böyle bir acayiplik var, nedir bilemedim diye. Sonra Eprigyan’ın *Coğrafya Sözlüğü* (1902), peşinden Yerevan Üniversitesinin *Yer Adları Sözlüğü* (1988) imdadıma yetiştiler. **Martenıs** < Mardents Մարդենց, **Miçkanıs** < Miçgents Միջկենց, **Bedrevanıs** < Bedroyents Պետրոյենց, **Zirvandanıs** < Zırvandents Զրուանտենց, **Voçxaranıs** < Voçxarents Ոչխարենց. Yani: Mardlar, Miçikler, Bedrolar, Zırvandlar, Koyunlar. Türkçe (ve Kürtçe) telaffuzu dert olan /ts/ sesi, öne gelen ı/i ünlüsüyle beslenmiş.Şimdi iki ufak açıklama. Bir, tıpkı Türkçede – ve Yunancada ve sanırım diğer dillerde – olduğu gibi Ermenice çoğul yer adları çoğu zaman bir aile, sülale, aşiret veya cemaate işaret eder. Emirler = Emir soyundan gelenler, Hacallar = Hacıali sülalesi, Süller = Süleymanoğulları. Burada sayılanların da sanırım yüzde seksenden fazlası öyle.İki, Ermenice yer adları çoğu zaman ismin genitif halinde söylenir ve öyle kaydedilir. Yani Bedrolar(ın) köyü, Hacallar(ın) yeri, Koyuncular(ın) yaylası. Türkçe isim tamlamasında belirteç, tamlanana eklenir: Karapürçek köy-ü. Ermenicede ise tersidir: Karapürçek-in köy. Yunancada da öyle değil mi? Adamın adı Syngros, ama Atina’nın ana caddesi Singrou, yani Singros-un.Eski Ermenicede standart çoğul eki yalın halde +k’dir. Ancak zümre belirten adlarda +enk ve +ank biçimini alır: Mard > Mardenk “Kürtler”, Bedro > Bedroyenk “Bedrolar”. Bunun genitif hali +ents ve +ants olur. Buyurun, Mardents, Bedroyents.[[1]](https://www.blogger.com/blogger.g?blogID=1302467060357060984#_ftn1) Bu durumun sonucu olan bir hoş detayı gözden kaçırmayalım. Bir düzineye yakın yerde yerleşim adı hem +enk hen +ents > +enıs biçimlerinde kaydedilmiş. Mesela Merdenik/Merdenis/Merdinis, Nazirvank/Nazirvanis (Şenkaya Yazılı k.), Bedrevank/Bedrevanıs (Horasan Yörükatlı k.), Gercanik/Gercanis (Erzincan Refahiye), Dünk/Tunıs (Ahlat Tunus mah.), Vartinik/Vartinis (Kemaliye Başpınar, Muş Korkut Altınova, Çemişgezek Demirbük, Elazığ Kuşhane, İspir Mescitli, Tatvan Nohutlu). Kendini liste yazan İçişleri Bakanlığı memurunun yerine köy, içinden çıkabilirsen çık bakalım.Dönelim listeye. O isimlerin yapısı az çok açık, ama üçte ikisinin gövdesini çözebilmiş değilim. Meşeli, Kavaklı, Armutlu gibi adlar kolay da, aile ve cemaat adlarıyla şahıs lakaplarını çözmek her babayiğidin harcı değil. Bedrolarla Babolar kim, Bilvanis’te anılan Bilolar tanıdığımız Sefil Bilo ile akraba mı, hele Resuller ile Şêxcan’ların burada ne işi var, her yerde karşımıza çıkan Garciganlarla Kurdikanlar kimler? Özellikle Tatvan, Hizan, Norduz, Hakkari gibi ulaşımı zor ve anlatanı az yerlerde bu tür isimlerin yoğunlaşmasının sebebi nedir? O yerlerde Kürtçe ile Ermenice arasındaki dengeler neydi, bin sene önce neydi, daha önce neydi? Bunları çözeydik zaten oraların sosyal tarihini baştan yazmış olurduk. Yapılabilir mi bu saatten sonra? Sanmam.

---

[[1]](https://www.blogger.com/blogger.g?blogID=1302467060357060984#_ftnref1) Modern Ermenice çoğul eki +er ve +ner yer adlarında çok ender kullanılmış. Üç tane Komer (“hayvan damları”, bir Keder (“dereler”), iki Agner (“pınarlar”) sayabiliyorum, o kadar. Buna karşılık çok sayıda Komk (Türkçesi Komık), Kedk (Kedik/Gedik) ve Agunk (Eğnik, Eğnük) var. Demek ki Türkiye’deki Ermenice yer adlarının büyük kısmı 16.-17. yy’dan eski; çoğu tahminimce 11. yy’dan eski.