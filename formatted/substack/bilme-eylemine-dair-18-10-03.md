# Bilme eylemine dair

Oct 03, 2018

**Source:** https://nisanyan.substack.com/p/bilme-eylemine-dair-18-10-03

---

Arapçada “bilmek” anlamını karşılayan iki fiilimiz var: *ˁalima*, masdarı *ˁilm*, ve *ˁarafa*, masdarı *ˁirfān* veya *maˁrifat*. Tanıdık kelimeler: **ilim**, **irfan**, **marifet**.Klasik Arap dilcilerine göre bunların ilki beş duyuyla algıladığımız bilgiyi, ikincisi ise akıl ve kıyas yoluyla kavradığımız bilgiyi ifade ediyor. Yani ikincisinde bir eylem (irfan) ve bunun sonunda elde edilmiş bir ürün (marifet) var. Şahane bir sözlük olan Lane sözlüğü şöyle özetlemiş (tıklarsanız büyür).

[![](https://substackcdn.com/image/fetch/$s_!IDVV!,w_1456,c_limit,f_auto,q_auto:good,fl_progressive:steep/https%3A%2F%2Fbucketeer-e05bbc84-baa3-437e-9518-adb32be77984.s3.amazonaws.com%2Fpublic%2Fimages%2Ff3e65a44-3132-49f4-bdce-5c8e50fc2944_400x186.png)](https://substackcdn.com/image/fetch/$s_!IDVV!,f_auto,q_auto:good,fl_progressive:steep/https%3A%2F%2Fbucketeer-e05bbc84-baa3-437e-9518-adb32be77984.s3.amazonaws.com%2Fpublic%2Fimages%2Ff3e65a44-3132-49f4-bdce-5c8e50fc2944_400x186.png)

El-Ragıb demiş ki, *maˁrifat* bir şeyi anlayarak ve sebep sonuç bağı kurarak bilmektir, bu nedenle *ˁilm*’den daha özel bir anlamı vardır. ˁİlm’in eksik olduğu halde akıl yoluyla bilgiye varırız. Mesela insanın Allahı “bilmesi” irfandır, oysa Allah alemi ilm yoluyla bilir. Kamus müellifi el-Basair (“Insights”) adlı eserinde demiş ki, irfan akılda eksik olan bir bilginin tamamlanmasını ve bir şeyin diğer şeylerle ilişkisinin kurulmasını ima eder. Sıhah ve Ubeyd’e göre *ˁirfān* ile aynı filin sekizinci türevi olan *iˁtirāf* eş anlamlıymış. (**İtiraf** burada sanırım İngilizce *acknowledge* ve *recognize* karşılığı oluyor.) Zıt anlamlısı *inkār* imiş. (**İnkâr** burada reddetmekten ziyade “tanımamak” anlamında.) İlmin zıddı ise elbette **cehl**.

Ama Türkçede öyle değil şöyle diye itiraz etmeyin lütfen. Kelimeler kayar. Ama kaysalar bile kökenlerinin anısını bagaj gibi beraberinde taşırlar. Eski metinlerde, eski deyimlerde orijinal anlamın izini bulur şaşarsınız.


---

Latincede aynı ayrım mevcut. Hintavrupaca *\*gnō-* kökünden *(g)noscere* beş duyu yoluyla bilmek. Türkçede bazen “tanımak” ya da “ayırt etmek, ayırdına varmak” fiilleriyle anlattığımız eylem. Eş anlamlı türevi *cognoscere*, fiil adı **cognitiō**, “aymak” diye mi çevirsek acaba. *Scire* aklı da işin içine katan daha soyut bir düzlemde bilmek, haberdar olmak, malumat sahibi olmak. Hep verilen kalıp örnek, kör bir insan şekilleri *noscere* edemez ama *scire* edebilir. Fiil adı **scientia**, Arapça/Türkçe doğru eşdeğeri irfan veya marifet olsa gerek. Fakat pratikte “ilim” karşılığı kullanılmış.

Türkçede “tanımak” dediğimiz fiille anlamı fazlaca benzeştiği için, "daha önce bilmezken şimdi bildim" fikrini vurgulamak için re+ pekiştirici edatıyla *recognoscere* tercih edilmiş. Fiil adı **recognitiō**, yani demin değindiğimiz anlamıyla itiraf.

Arkaik Latincede *gnoscere* kullanılmış, Klasik devirde g düşmüş, *noscere* yazımı standart olmuş. Sadece öne bir ünlü gelirse g sesi canlanmış. O yüzden **i-gnorare** “bilmemek”. Fiil köküne t ekleyerek yapılan perfekt sıfatları **notus** ve **nota** “bilme eyleminin sonucu, bilgi, malumat”. **Nōbilis** “tanınmış”, Türkçe tam karşılığı eşraf veya ayan olmalı, “ileri gelenler”. **Notorius** yine “tanınmış, meşhur” ama bu sefer kötü anlamda. Nihayet **nōmen**, aslı muhtemelen *notamen*, “isim”. Bir kişi veya nesne nesiyle bilinir? Adıyla. Bu son türev Latinceden çok önceki bir çağda, Hintavrupa anadilinde türemiş olmalı, çünkü kardeş dillerin hepsinde eşdeğeri var. Yunanca *ónoma*, Germence *nāmo*, Farsça **nām** ve saire.

Türkçe **ad** da hayli komplike bir tarihi olan *aymak* “bilmek, ayırt etmek” fiilinin arkaik biçiminden türev olmalı sanırım.

Türkçede *tanımak* dediğimiz eylemi vurgulayan, yani “önce bilmezken şimdi ayırt ettim” hadisesini öne çıkaran fiil, re+ pekiştirici edatıyla *re-cognoscere*. Fiil adı **recognitio**. Hem “aa tanıdım” anlamında tanımak, hem demin değindiğimiz gibi “itiraf”, hakikati bilmezken akıllanıp kabul etme.


---

Üçüncü bir fiil var, evrimi ilginç. Latince *sapere* esasen “tatmak, koklamak”, İngilizcesi *savor*, “ımff, enfes” gibisinden. MÖ 2. yy’da cahil Romalılara Yunan şiirini ve felsefesini ilk tanıtan Baba Ennius, Yunanca *sophós* “bilge, arif” sözcüğünü Latinceye **sapiens** diye çevirmiş, sanırım “ağzının tadını bilen, connaisseur, ilim gurmesi” gibi bir şey kastetmiş. Bilinçli üretilmiş bir edebi deyim. Tutmuş. Özellikle Grek hayranı Scipio çevresinde ve Cicero’nun yazılarında pek popüler olmuş. MS ilk yüzyıllarda peyderpey halk kültürüne girmiş. *Sapere* fiili “alim olmak, derin malumat sahibi olmak” gibi bir ikinci anlam kazanmış.

Modern Roman dillerinde “haberdar olmak” için kullanılan fiil *scire* türevleri değil, *sapere* türevleri: Fransızca *savoir*, İspanyolca ve Portekizce *saber*, İtalyanca *sapere*. *Scire* fiili modern dillerde ölmüş, ancak **science** ve **plebi-scitum** gibi yüksek dile ait türevleri kullanılıyor. *Noscere/cognoscere* grubu ise halen son derece canlı: Fransızca *connaître*, İsp. *conocer*, Port. *conheser*, İt. *conoscere* “bilmek, tanımak, ayırt etmek”.


---

Hintavrupa anadiline ait *\*gnō-* fiili İngilizcede **know** şeklinde karşımıza çıkıyor. Bir gerilim romanı kadar heyecanlı olan macerasını OED’den okuyoruz:

[A Com. Teut. and Com. Aryan vb., now retained in Eng. alone of the Teut. languages: OE. *(ᵹe)cnáwan*, pa. tense *(ᵹe)cnéow*, pa. pple. *(ᵹe)cnáwen* = OHG. -*cnâan*, -*chnâan*, -*cnâhan*, ON. pres. ind. *kná*, pl. *knegum*, Gothic type \**knáian*, \**kaiknô*, \**knáians*, a redupl. vb. not found in existing remains. Outside Teut., = OSlav. *zna-tĭ*, Russ. *zna-t* to know; L. *\*gnō-,* whence the inceptive *(g)nōscĕre*, perf. *(g)nōvi*, pa. pple. *(g)nōt-us;* Gr. *\*γνω-,* whence redupl. and inceptive *γι-γνώ-σκειν,* 2 aor. *ἔ-γνω-ν;* Skr. *jnā-* know. Generally held to be from the same root (*gen-, gon-, gn-*) as *can* v., and *ken*. Already in early times the simple vb. had sustained various losses; in L. and Gr. the pres. stem survived only in derived forms; in Gothic the word is not recorded; in ON. the pres. inf. was obs.; in ON. and OHG. the orig. strong pa. tense and pa. pple. were lost; in OHG. and OE. the vb. was app. known only in composition, as in OE. *ᵹecnáwan, oncnáwan, tócnáwan*. The first of these may be considered as the historical ancestor of ME. and mod. *know*, for although it came down in southern ME. as *i-knowen*, *y-knowe*, the prefix was regularly dropped in midl. and north., giving the simple stem form *cnawen*, *knawe(n, knowe(n,* which was well-established in all the main senses by 1200 (a single instance being known a 1100). The verb has since had a vigorous life, having also occupied with its meaning the original territory of the vb. *wit*, Ger. *wissen*, and that of can, so far as this meant to ‘know’. Hence Eng. know covers the ground of Ger. *wissen, kennen, erkennen,* and (in part) *können,* of Fr. *connaître and savoir,* of L. *nōvisse, co-gnōscĕre,* and *scīre,* of Gr. *γιγνώσκειν* and *εἰδέναι (οἶδα)*. But in Sc. the verb *ken* has supplanted *knaw,* and come to be the sense-equivalent of ‘know’ in all its extent of signification. As ᵹecnáwan came down as late as 1400 in form *iknowen* *yknow*, the pa. pple in i-, y-, in southern ME., may belong to either form.]

**Signification**. From the fact that know now covers the ground formerly occupied by several verbs, and still answers to two verbs in other Teutonic and Romanic languages, there is much difficulty in arranging its senses and uses satisfactorily. However, as the word is etymologically related to Gr. *γιγνώσκειν*, L. *(g)nōscere* and *(g)nōvisse*, F. *connaître* (< L. *cognōscĕre*) to ‘know by the senses’, Ger. *können* and *kennen*, Eng. *can*, *ken*, it appears proper to start with the uses which answer to these words, rather than with those which belonged to the archaic vb. to *wit*, Ger. *wissen*, and are expressed by L. *scīre* and F. *savoir*, to ‘know by the mind’.

Unutmayalım ki 19. yy’da, Hintavrupa araştırmalarının emekleme aşamasında yazılmış bir metin, o yüzden Teutonic, Aryan gibi modası geçmiş tabirler kullanıyor. Ezcümle, eski İskandinavca (ON) ve Eski Yüksek Almancada (OHG) eşdeğeri olan bir fiil, şimdi Germanik dillerden sadece İngilizcede canlı kalmış. Eski İngilizce orijinali ge+ önekli *geknawan* (= Lat. *cogno-scere*) iken *yknowe* > *know* biçimine evrilmiş. Aynı arkaik kökten gelen İngilizce *ken* = Almance *kennen* fiilinin alanını istila etmiş. Latince *scire* ve Fransızca *savoir* eşdeğeri olan *to wit* = Alm. *wissen* fiilini de ezip geçmiş. Böylece bilumum Avrupa dillerinde “bilmek” anlamını karşılayan iki temel fiil varken İngilizcede bir tane kalmış. Orijinal anlamı “ayırdına varmak, aymak” iken şimdi her türlü ilim ve irfanı kapsar hale gelmiş.

Kapsama alanı o kadar geniş olunca çeviride dikkatli olmak lazım. *I knew them at first sight:* burada “bildim” değil “tanıdım” demek oluyor. *To know good from evil:* “iyiyi kötüden ayırt etmek” doğru çeviri.

“Bilmek” anlamında **ken** fiili İngiliz ağızlarında marjinalleşmiştir, Amerika’da pek bilinmez. Ad olarak da ancak edebi dilde karşımıza çıkar: *It’s beyond my ken* = “bildiğim konu değil”. Ama aynı fiil **can** yazımıyla hepimizin malumu, Türkçe +ebilmek karşılığı yardımcı fiil. *I can do it* = “yapa-bilirim”. Almancası *kennen* ile eş kökenli *können*. Shakespeare zamanında know’dan daha yaygın bir fiil olan *wit* ise, fiil olarak ancak bir iki deyimde kalmış. *To wit* = “yani”.


---

Türkçe **bilmek**, dilin en eski katmanına ait temel fiillerden biri. 8. yy’a ait Orhon yazıtlarında fiil olarak defalarca geçiyor (bilmedükin üçün, bilmez erti, ança biliŋ). Ayrıca türevleri: **bilge** “bilgili, akıllı”, **bilig** “bilgi, hikmet”.

**Bildirmek** 11. yy Orta Asya Türkçesinden beri kayıtlı. **Bilgi**, **bilgiç** ve **bilmece** Türkiye Türkçesinde nispeten geç dönemde (17. yy ve sonrası) belirmiş türevler. **Bilgin**, **bilim**, **bilinç**, **bilişim**, **bildiri, bildirim** ve **bildirge** Cumhuriyet döneminde ortaya atılan yeniliklerden.

**Belirmek** fiiliyle – dolayısıyla onun türevleri olan **belirli** > **belli** ve **bellemek** sözcükleriyle – yapısal bir ilişkisi var mı, varsa nedir, çözemediğim konulardan biri.